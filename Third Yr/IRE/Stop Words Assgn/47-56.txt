घर के बाहर ज्वैलर को गोली मारी, स्कूटी व 12 किलो चांदी लूट ले गए
घर के बाहर ज्वैलर को गोली मारी, स्कूटी व 12 किलो चांदी लूट ले गए 

जयपुर के मानसरोवर में रात 10 बजे वारदात, घायल अस्पताल में भर्ती 

भास्कर न्यूज | जयपुर



मानसरोवर में बाइक सवार बदमाश शुक्रवार रात करीब 10 बजे दुकान से लौट रहे ज्वैलर को घर के बाहर गोली मारकर स्कूटी और 12 किलो चांदी लूट ले गए। ज्वैलर के चिल्लाने पर उनके परिजन और आसपास के लोग बाहर निकले तब तक बदमाश फरार हो गए। घायल ज्वैलर 50 वर्षीय सुनील गोयल को एसएमएस हॉस्पिटल में भर्ती कराया गया है। उनके दाएं पैर में गोली लगी है। पुलिस को शनिवार सुबह 8 बजे उनकी स्कूटी रिद्धि-सिद्धि नाले के पास सड़क किनारे खड़ी मिल गई, लेकिन उसकी डिग्गी में रखी चांदी की 12 किलो ज्वैलरी गायब थी। ज्वैलरी की कीमत 4 से 5 लाख के बीच आंकी जा रही है। घटना के बाद शिप्रापथ थाना पुलिस की सूचना पर पूरे शहर और आसपास के इलाके में रातभर नाकाबंदी कराई गई। लेकिन कुछ हाथ नहीं लगा। घटना मानसरोवर में विजय पथ स्थित 111 सेक्टर में हुई। सुनील की चांदपोल स्थित जाट के कुएं के रास्ते में राधे ज्वैलर्स के नाम से दुकान है। 
ज्वैलर सुनील गोयल 
बदमाशों ने रैकी की 
प्रारंभिक जांच में सामने आया कि आरोपियों ने रैकी कर वारदात को अंजाम दिया है। सुनील ने बताया कि वह रोजाना दुकान से ज्वैलरी को घर पर लेकर जाता था। पुलिस का कहना है कि घटना में किसी परिचित का हाथ भी हो सकता है। क्योंकि परिचित को पहले से जानकारी होगी कि सुनील ज्वैलरी घर पर लेकर आता है। थाना प्रभारी सुरेन्द्र यादव ने बताया कि घटना के बाद 111 सेक्टर और पीड़ित की दुकान के आसपास लगे सीसीटीवी कैमरों को खंगाला जा रहा है। जिस मार्ग से सुनील अपने घर पहुंचे, उस पर लगे कैमरों से भी आरोपियों की पहचान की जा रही है।





एक डॉलर के सामने 68-69 के बीच स्थिर हो सकता है रुपया
एक डॉलर के सामने 68-69 के बीच स्थिर हो सकता है रुपया 

एजेंसी | कोलकाता

हाल के समय में रुपए में जोरदार गिरावट देखने को मिली है। लेकिन इस महीने भारतीय बाजार में विदेशी पूंजी का सकारात्मक प्रवाह बने रहने से रुपया एक अमेरिकी डॉलर के सामने 68-69 के बीच स्थिर हो सकता है। आर्थिक मामलों के सचिव सुभाष चंद्र गर्ग ने यह उम्मीद जताई है। वे शनिवार को यहां उद्योग संगठन मर्चेंट्स चैंबर आफ कॉमर्स एंड इंडस्ट्री के एक कार्यक्रम में बोल रहे थे। उल्लेखनीय है कि गुरुवार को रुपया एक डॉलर के सामने 70.40 का रिकॉर्ड निचला स्तर छू गया था। जबकि कारोबार की समाप्ति पर 26 पैसे के नुकसान के साथ 70.15 पर बंद हुआ था। यह इसकी सबसे कम कीमत है। रुपया एशिया में सबसे खराब प्रदर्शन करने वाली मुद्रा है। बीते हफ्ते रुपए में 132 पैसे की गिरावट देखने को मिली है। जबकि इस साल में अब तक यह 8.14% कमजोर हो चुका है। 2017 के अंत में एक डॉलर की कीमत 64.87 रुपए थी। 
आर्थिक मामलों के सचिव ने कहा कि तुर्की के हालिया संकट से विदेशी निवेशकों के मन में भारतीय बाजार को लेकर राय नहीं बदली है। विदेशी पोर्टफोलियो निवेशकों (एफपीआई) ने जुलाई में भारत से अपनी पूंजी नहीं निकाली है। जबकि साल के पहले तीन माह में उन्होंने निकासी की थी। पिछले साल उन्होंने भारतीय बाजार से 20 अरब डॉलर निकाले थे। गर्ग ने कहा, 'यदि कच्चे तेल के दाम और नहीं बढ़ते हैं तो रुपया 68-69 प्रति डॉलर के बीच स्थिर हो सकता है। कच्चे तेल की कीमतों में उछाल के बीच भारत के चालू खाते का घाटा बढ़कर जीडीपी के 1.9% पर पहुंच गया है। इसी वजह से रुपया कमजोर हुआ है। इसमें संतुलन के लिए जरूरी है कि विदेशी पूंजी का प्रवाह ऊंचा बना रहे। यदि चीन ने अपनी मुद्रा युआन की कीमत घटाई तो इसका रुपए पर क्या प्रभाव होगा? इस सवाल के जवाब में गर्ग ने कहा कि चीन को 20 साल में पहली बार चालू खाते में घाटा हुआ है। वह अपनी मुद्रा का मूल्य किस सीमा तक घटाता है, भारत सरकार इस पर बारीक निगाह रखे हुए है। 
गुरुवार को एक डॉलर के सामने 70.15 के रिकॉर्ड निचले स्तर पर बंद हुआ था




खुद को मिली दुआओं को कभी न भूलें
खुद को मिली दुआओं को कभी न भूलें 

￼ ￼ 



कवि सुनील राजगोपाल ने एक बार कहा था, "यहां केवल वे लोग रहते हैं जिन्हें दुआएं मिली है। क्योंकि ये एक मछली के आकार की भूमि है, जो विशाल समुद्र और उदार पहाड़ों से घिरी है। इसमें नदियों की कल-कल और भरपूर हरियाली है। यहां की बारिश आनंदमयी है। यह स्पष्ट रूप से उदारता की भूमि है।' और, यही वजह है कि इसे "ईश्वर की भूमि' कहा जाता है। 
पिछले कुछ दिनों से, ईश्वर की इस भूमि यानी केरल के कोच्चि जिले में बने कलेक्टर ऑफिस के पहली मंजिल पर बने दो कमरों में लगातार कुछ न कुछ गतिविधियां चल रही है। करीब 45-50 बिना चेहरों वाली आवाजों को लगभग चिल्लाते हुए सुना जा सकता है "और कितने फंसे हैं?', "क्या हुआ?', "कितने घर हैं?' ऐसे ही प्रश्न बार-बार पूछे जा रहे हैं, क्योंकि दूसरी तरफ से जो आवाज आ रही है, वह बड़ी कमजोर है। इस ओर से उन्हें जवाब देते हुए कहा जाता है "आप चिंता न करें। हम सही अथॉरिटी को इस बारे में बताएंगे ताकि जितना जल्दी हो सके आपकी मदद के लिए पहुंच सके।' कागज के एक टुकड़े में पता और फोन नंबर लिखने के बाद उसे आगे भेज दिया जाता है। ये उन लोगों के पते और नंबर हैं, जो केरल की बाढ़ में फंसे हुए हैं और मदद मांग रहे हैं। केरल राज्य अगस्त महीने की शुरुआत से ही तेज बारिश से जूझ रहा है। जिसका नतीजा ये हुआ कि यहां भयंकर बाढ़ आ गई। यह बाढ़ पूरे राज्य में सैकड़ों जानें ले चुकी है और संपत्ति को भी भारी नुकसान हुआ है। हर गुजरते घंटे के साथ मरने वालों की संख्या भी बढ़ती जा रही है। ऐसा बताया जा रहा है कि 3.5 लाख से ज्यादा लोग राहत शिविरों में शरण लिए हुए हैं। 
पूरे राज्य में बने इन राहत केंद्रों के अलावा केरल के इडुक्कि जिले के कंजिकुझी गांव में रॉकी ने अपने मालिक के पूरे परिवार की जान बचाई। रॉकी, अपने मालिक का सच्चा दोस्त है। 9 अगस्त को तड़के 3 बजे, जब पूरा परिवार सो रहा था, तभी रॉकी ने जोर-जोर से भौंकना शुरू किया। रॉकी के मालिक मोहनन पी ने यह देखने के लिए दरवाजा खोला कि सब ठीक है या नहीं? तभी उन्हें एहसास हुआ कि जमीन खिसक रही है और उनका घर बस ढहने ही वाला है। वे तुरंत अंदर गए और अपने परिवार के सदस्यों को बाहर निकलने को कहा। जैसे ही उनका पूरा परिवार बाहर आया, घर भूस्खलन से ढह गया। उसी बिल्डिंग की सबसे ऊपरी मंजिल में रहने वाले एक बुजर्ग दंपत्ति की मौत हो गई। मोहनन अब अपने परिवार के साथ सरकार के बनाए गए राहत शिविर में रह रहे हैं। दक्षिण के वेस्टर्न घाट इकोलॉजी एक्सपर्ट पैनल को गाडगिल समिति के नाम से भी जाना जाता है और इसी समिति ने केरल के मानसून से प्रभावित ज्यादातर क्षेत्रों को इकोलॉजिकली-सेंसेटिव जोन के रूप में क्लासिफाइड किया था। इस रिपोर्ट को भारतीय विज्ञान संस्थान में इकोलॉजिकल साइंस सेंटर की स्थापना करने वाले इकोलॉजिस्ट माधव गाडगिल की अध्यक्षता में तैयार किया गया था। 
इस समिति ने कुछ खास क्षेत्रों में, 1 लाख 40 हजार किलोमीटर के अंदर खनन-उत्खनन, गैर-वन्य गतिविधियों के लिए जमीन के इस्तेमाल व ऊंची बिल्डिगों के निर्माण पर प्रतिबंध लगाने की सिफारिश की थी। 2011 में यह रिपोर्ट पहली बार सरकार को सौंपी गई थी, लेकिन केरल सरकार ने इसे खारिज कर दिया था और इसकी सिफारिशों को मानने से इनकार कर दिया था। आज गाडगिल समिति की इस रिपोर्ट से बिना किसी संदेह के यह साबित हो गया कि भूस्खलन के लिए खनन प्रमुख कारण है। एक साल पहले इसी राज्य से कुत्तों को मारे जाने की तसवीरें खबरों में आई थी क्योंकि कुत्तों के द्वारा लोगों को काटने की संख्या में दिनोंदिन बढ़ोतरी हो रही थी। 
अगर हम इस बात पर यकीन करें कि जमीन का हर टुकड़ा, प्रकृति और जीवन का हर अंश ईश्वर की रचना है तो हम मनुष्यों के पास उनमें बहुत ज्यादा परिवर्तन करने के अधिकार नहीं हैं। अन्यथा, नदियां गुस्से से सूख जाएंगी या अपने बंधनों को तोड़ देंगी जबकि, जंगल उन्हें बहने के लिए रास्ता देने लगेंगे। अफसोस, यही सब कुछ केरल में हो रहा है। 
फंडा यह है कि कभी भी अपनी दुआओं, आशीर्वादों को न भूलें और टिकाऊ विकास के लिए ईश्वर से मिले उपहार को और समृद्ध करें। 
मैनेजमेंट फंडा एन. रघुरामन की आवाज में मोबाइल पर सुनने के लिए टाइप करें FUNDA और SMS भेजें 9200001164 पर 
एन. रघुरामन 
मैनेजमेंट गुरु 




मध्य पूर्व की संस्कृति और जीवन की झलक
मध्य पूर्व की संस्कृति और जीवन की झलक 

मनीष मल्होत्रा सबसे सफल डिजाइनरों में से एक हैं, इसलिए नहीं कि वह सितारों के कपड़े डिजाइन करते हैं, बल्कि इसलिए कि वे युवा महिला की चाह जानते हैं... 



अपने हर कलेक्शन के साथ वह एक नए मील के पत्थर को पार करते हैं। इस समय मनीष मल्होत्रा ने अपने कलेक्शन में अरब की यात्रा की है। अरब दुनिया में ग्लैमर और लग्जरी को बहुत ज्यादा पसंद करने वाले देश के रूप में पहचाना जाता है। यह भी कह सकते हैं कि दुनिया में लग्जरी सामान का सबसे बड़ा बाजार सऊदी अरब है। यही कारण है कि ज़िब या अरेबिक में खूबसूरत अक्षरों में उनके संग्रह का नाम हाल ही में मुंबई में देखने को मिला। सलमान खान और कैटरीना कैफ यह मानते हैं कि वे हमेशा अन्य डिजाइनरों के बजाय मनीष को चुनते हैं, क्योंकि मनीष अपने कार्य को बेहतर करने लिए जुनून की हद तक प्रयास करते हैं। 
मध्य पूर्व संस्कृति दिखाने लेवेंडर, ग्रीन और ऑरेन्ज कलर का प्रयोग 
मध्य पूर्व के देशों को थ्रीडी कढ़ाई के लिए प्रयोग किए जाने वाले स्टैलियंस के लिए जाना जाता है, उन्होंने ब्लिंग के लिए पंखों और स्वारोवस्की का भी इस्तेमाल किया। मनीष कहते हैं कि मुझे सिल्क, ऑरगेंजा, वेलवेट जैसे फेब्रिक और रंगों के साथ खेलना अच्छा लगता है। इस बार रंगों में मध्य पूर्वी संस्कृति का प्रतिबिंब दिखाई दे, इसलिए हमने लेवेंडर, ग्रीन और ऑरेन्ज कलर का प्रयोग किया। मनीष कहते हैं कि मैं मानता हूं कि आज की दुल्हन बुद्धिमान है और वह अपनी शादी की ड्रेस ऐसी चाहती है जिसमें उनके व्यक्तित्व का विस्तार हो सके और उनके नेचर को सूट करे। मनीष मल्होत्रा ने सिल्हूटो के साथ भी प्रयोग करते हुए बीडी काफ्तान और रफैल को पेश किया। और उनका पूरा संग्रह ही खास वॉल्यूम लिए हुए था। ड्रेन पाइप पेंट रबिंग शोल्डर के साथ अनारकली और फॉक्स फैदर फ्लॉपर ऐरा के प्रति उनका प्यार दिखाते हैं। मनीष कहते हैं कि मुझे महिलाओं को तैयार करना अच्छा लगता है और ऐसा करने के लिए वास्तव में बहुत कुछ करना होता है। 
मैन्सवियर डिजाइनर को अहसास हुआ कि इस फील्ड में आगे बढ़ने के लिए असीम संभावनाएं हैं। इसलिए ज्यादा स्टाइलगुरु इस क्षेत्र में आ रहे हैं। इस साल दो वुमन वियर डिजाइनर राहुल मिश्रा और गौरव गुप्ता ने भी मैन्सवियर के क्षेत्र में काम करना शुरू किया है। दोनों ही डिजाइनर इंट्रेस्टिंग और अलग काम करना पसंद करते हैं। मॉडर्न मैन सिर्फ फ्लोरल और पिंक कलर ही नहीं पहन रहे, बल्कि एम्ब्रॉयडरी और स्कल्पटेड शेप के कपड़े भी पहन रहे हैं। 
तेरह साल पूरे किए मेरे लेबल ने 
मनीष ने वर्तमान में सत्तर के दशक को महसूस करने के लिए टेलर्ड शेरवानी और फ्लेयर पेंट्स तैयार किए हैं। मनीष कहते हैं कि मैंने कई पौराणिक मोटिफ का प्रयोग किया और जियोमेट्रिक के साथ-साथ मोनोक्रोम को भी मिक्स किया। मनीष कहते हैं कि यह साल मेरे लिए एक विशेष मील का पत्थर है, क्योंकि मेरे लेबल ने 13 साल पूरे कर लिए हैं। जिविन मध्य पूर्व की सुंदरता और महिमा पर रोशनी डाली गई है, एक ऐसी संस्कृति जिससे मैं लंबे समय से प्रभावित हूं। मनीष के शो के लिए मोती ज्वेल्स के टीटू जैन ने सारी जूलरी प्रदान की है। उन्होंने यह सुनिश्चित किया है कि यह संस्कृ़ति और रेत के टीलों के साथ-साथ रेगिस्तान में हरी-भरी जगह की खोज जैसी दिखती है। 
ज्वीन कलेक्शन में ड्रेन पाइप पेंट, रबिंग शोल्डर के साथ अनारकली, बीडी काफ्तान और रफैल पेश करती मॉडल। 
फैशन & स्टाइल 
अस्मिता अग्रवाल 
फैशन राइटर, नई दिल्ली 




स्कूल बुलिंग का बच्चोंे की पर्सनालिटी पर होता बुरा असर
स्कूल बुलिंग का बच्चोंे की पर्सनालिटी पर होता बुरा असर 



आजकल बच्चों का ज्यादातर समय स्कूल और कोचिंग में जाता है। वहां बच्चे पढ़ाई के साथ बहुत सारे सोशल बिहेवियर सीखते हैं। ऐसे में देखा गया है की कभी-कभी बच्चे अपने दोस्तों के द्वारा कुछ निगेटिव बिहेवियर का शिकार हो जाते हैं, जिससे उनकी पढ़ाई और व्यवहार में बदलाव होने लगते हैं इस तरह के व्यवहार को स्कूल बुलिंग कहते हैं। 
स्कूल बुलिंग दो तरह की होती है, शारीरिक और मानसिक 
 शारीरिक बुलिंग : किसी बच्चे के द्वारा मारना या मारने की धमकी देना, पेन या हाथ से चलती क्लास में टच करना या चोट पहुंचाना, बच्चे का सामान क्लास में छीन लेना, चलते समय धक्का मारना इत्यादि। 
 मानसिक बुलिंग : अजीब नाम रखना और सारे बच्चों के सामने चिढ़ाना जैसे - मोटू, पतलू, चशमिश, फेलियर, चमचा इत्यादि। ग्रुप बनाकर किसी एक बच्चे से बात न करना, उस बच्चे की क्लास में कोई मदद न करना, बच्चे की बैठने की सीट पर निगेटिव कमेंट लिखना। 
 कैसे पहचाने : स्कूल बुलिंग का बच्चों के बिहेवियर पर बहुत बुरा असर पड़ता है और उसका व्यवहार बदलने लगता है जैसे - स्कूल जाने से मना करना, खाना ठीक से न खाना, रात में नींद न आना, बात-बात पर गुस्सा करना, लोगों से मिलना-जुलना कम कर देना, पढ़ाई में स्पेलिंग मिस्टेक्स बढ़ जाना, स्कूल का काम छूटना, हैंडराइटिंग ख़राब हो जाना। 
क्या करें : अगर बच्चे में इनमें से कोई भी लक्षण दिखते हंै तो तुरंत बच्चे से प्यार से पूछें कि स्कूल में उसे कोई परेशानी तो नहीं है। अगर बच्चा कुछ बताता है तो उसे ध्यान से सुनें, बच्चे के स्कूल में उसके टीचर्स से मिलें और उसके बिहेवियर के बारे में बताएं। क्लास रूम बिहेवियर के बारे पता लगाएं, साथ ही बच्चे के स्कूल के दोस्तों से मिलें और बात करें। अगर इन सब प्रयासों के बाद भी अगर बच्चे के बिहेवियर में कोई बदलाव न आए तो स्कूल काउंसलर या मनोचिकिसक को दिखाएं। 
पेरेंटिंग 
डॉ. नम्रता सिंह 
चाइल्ड साइकोलॉजिस्ट, लखनऊ 
आजकल बच्चों का ज्यादातर समय स्कूल और कोचिंग में जाता है। वहां बच्चे पढ़ाई के साथ बहुत सारे सोशल बिहेवियर सीखते हैं। ऐसे में देखा गया है की कभी-कभी बच्चे अपने दोस्तों के द्वारा कुछ निगेटिव बिहेवियर का शिकार हो जाते हैं, जिससे उनकी पढ़ाई और व्यवहार में बदलाव होने लगते हैं इस तरह के व्यवहार को स्कूल बुलिंग कहते हैं। 
स्कूल बुलिंग दो तरह की होती है, शारीरिक और मानसिक 
 शारीरिक बुलिंग : किसी बच्चे के द्वारा मारना या मारने की धमकी देना, पेन या हाथ से चलती क्लास में टच करना या चोट पहुंचाना, बच्चे का सामान क्लास में छीन लेना, चलते समय धक्का मारना इत्यादि। 
 मानसिक बुलिंग : अजीब नाम रखना और सारे बच्चों के सामने चिढ़ाना जैसे - मोटू, पतलू, चशमिश, फेलियर, चमचा इत्यादि। ग्रुप बनाकर किसी एक बच्चे से बात न करना, उस बच्चे की क्लास में कोई मदद न करना, बच्चे की बैठने की सीट पर निगेटिव कमेंट लिखना। 
 कैसे पहचाने : स्कूल बुलिंग का बच्चों के बिहेवियर पर बहुत बुरा असर पड़ता है और उसका व्यवहार बदलने लगता है जैसे - स्कूल जाने से मना करना, खाना ठीक से न खाना, रात में नींद न आना, बात-बात पर गुस्सा करना, लोगों से मिलना-जुलना कम कर देना, पढ़ाई में स्पेलिंग मिस्टेक्स बढ़ जाना, स्कूल का काम छूटना, हैंडराइटिंग ख़राब हो जाना। 
क्या करें : अगर बच्चे में इनमें से कोई भी लक्षण दिखते हंै तो तुरंत बच्चे से प्यार से पूछें कि स्कूल में उसे कोई परेशानी तो नहीं है। अगर बच्चा कुछ बताता है तो उसे ध्यान से सुनें, बच्चे के स्कूल में उसके टीचर्स से मिलें और उसके बिहेवियर के बारे में बताएं। क्लास रूम बिहेवियर के बारे पता लगाएं, साथ ही बच्चे के स्कूल के दोस्तों से मिलें और बात करें। अगर इन सब प्रयासों के बाद भी अगर बच्चे के बिहेवियर में कोई बदलाव न आए तो स्कूल काउंसलर या मनोचिकिसक को दिखाएं।





हार्मोन परिवर्तन के कारण हो सकती इंफर्टिलिटी की समस्या
हार्मोन परिवर्तन के कारण हो सकती इंफर्टिलिटी की समस्या 



हार्मोन परिवर्तन शरीर में एक ऐसी अनुवांशिक स्थिति है, जो स्त्री और पुरुष दोनों को प्रभावित कर सकती है। एड्रीनल हाइपरप्लासिया से महिलाओं में हार्मोन अंसतुलित होते हैं। एड्रीनल हाइपरप्लासिया से ग्रसित महिलाओं में कुछ ऐसे एंजाइम्स की कमी हो सकती है, जो एड्रीनल ग्लैंड्स में जरूरी हार्मोन को बनाने के काम आते हैं। कॉर्टिसोल और एल्डेस्टेरॉन शरीर में हार्ट बीट, ब्लड प्रेशर, नमक के स्तर और कई अन्य चीजों को रेगुलेट करने के अलावा एंड्रोजीन्स के प्रोडक्शन को भी रेगुलेट करते हैं। इसलिए जब किसी महिला के शरीर में कॉर्टिसोल और एल्डेस्टेरॉन की कमी होती है, उससे मेल हार्मोन की मात्रा सामान्य से ज्यादा होने लगती है। इससे अंडों के उत्सर्जन पीरियड्स और गर्भधारण में दिक्कत आती है। 
 लक्षण कैसे पहचानें : आमतौर पर कोई बाहरी लक्षण साफ नजर नहीं आते, इसलिए इसकी अनदेखी की संभावना ज्यादा रहती है। इससे महिलाओं में अंडों के उत्सर्जन में कमी आ सकती है, तो वहीं पुरुषों में स्पर्म काउंट कम हो सकता है। साथ ही हाइट कम बढ़ने, शरीर से दुर्गंध आने, मुंहासे, पीरियड्स में अनियमितता और अनचाहे बाल बढ़ने जैसी समस्याएं हो सकती हैं। अन्य लक्षणों में वजन नहीं बढ़ना, वजन कम होना, शरीर में पानी की कमी होना, उल्टी आना, समय से पहले यौवन अवस्था का आना, बचपन में बहुत तेजी से ग्रोथ होना मगर एवरेज हाइट कम रहना, पीरियड्स की अनियमितता, महिलाओं में पुरुषों जैसे लक्षण नजर आना जैसे चेहरे और शरीर पर ज्यादा बाल और भारी आवाज। इंफर्टिलिटी, मुंहासे, हड्डियों की डेंसिटी कम होना, मोटापा आदि । 
उपचार : अधिकांश मामलों में सर्जिकल ट्रीटमेंट की जरूरत नहीं होती है और केवल दवाइयों से ही हार्मोन संतुलित कर सकते हंै। गर्भधारण के लिए महिलाओं को एल्डोस्टेरॉन का स्तर कम करने के लिए दवाइयां देते हैं। 
हेल्थ 
डॉ. तनु बत्रा 
आईवीएफ एक्सपर्ट, जयपुर 
हार्मोन परिवर्तन शरीर में एक ऐसी अनुवांशिक स्थिति है, जो स्त्री और पुरुष दोनों को प्रभावित कर सकती है। एड्रीनल हाइपरप्लासिया से महिलाओं में हार्मोन अंसतुलित होते हैं। एड्रीनल हाइपरप्लासिया से ग्रसित महिलाओं में कुछ ऐसे एंजाइम्स की कमी हो सकती है, जो एड्रीनल ग्लैंड्स में जरूरी हार्मोन को बनाने के काम आते हैं। कॉर्टिसोल और एल्डेस्टेरॉन शरीर में हार्ट बीट, ब्लड प्रेशर, नमक के स्तर और कई अन्य चीजों को रेगुलेट करने के अलावा एंड्रोजीन्स के प्रोडक्शन को भी रेगुलेट करते हैं। इसलिए जब किसी महिला के शरीर में कॉर्टिसोल और एल्डेस्टेरॉन की कमी होती है, उससे मेल हार्मोन की मात्रा सामान्य से ज्यादा होने लगती है। इससे अंडों के उत्सर्जन पीरियड्स और गर्भधारण में दिक्कत आती है। 
 लक्षण कैसे पहचानें : आमतौर पर कोई बाहरी लक्षण साफ नजर नहीं आते, इसलिए इसकी अनदेखी की संभावना ज्यादा रहती है। इससे महिलाओं में अंडों के उत्सर्जन में कमी आ सकती है, तो वहीं पुरुषों में स्पर्म काउंट कम हो सकता है। साथ ही हाइट कम बढ़ने, शरीर से दुर्गंध आने, मुंहासे, पीरियड्स में अनियमितता और अनचाहे बाल बढ़ने जैसी समस्याएं हो सकती हैं। अन्य लक्षणों में वजन नहीं बढ़ना, वजन कम होना, शरीर में पानी की कमी होना, उल्टी आना, समय से पहले यौवन अवस्था का आना, बचपन में बहुत तेजी से ग्रोथ होना मगर एवरेज हाइट कम रहना, पीरियड्स की अनियमितता, महिलाओं में पुरुषों जैसे लक्षण नजर आना जैसे चेहरे और शरीर पर ज्यादा बाल और भारी आवाज। इंफर्टिलिटी, मुंहासे, हड्डियों की डेंसिटी कम होना, मोटापा आदि । 
उपचार : अधिकांश मामलों में सर्जिकल ट्रीटमेंट की जरूरत नहीं होती है और केवल दवाइयों से ही हार्मोन संतुलित कर सकते हंै। गर्भधारण के लिए महिलाओं को एल्डोस्टेरॉन का स्तर कम करने के लिए दवाइयां देते हैं।






जीवन के उतार-चढ़ाव में हृदय ही काम आता है...
जीवन के उतार-चढ़ाव में हृदय ही काम आता है... 

स्त्री का गर्भ उसे जमीन से जोड़ता है। बच्चे को अपने गर्भ में नौ महीने तक पालना आसना नहीं होता। उसके लिए असीम धैर्य और सहनशीलता चाहिए... 

लर्निंग 
अमृत साधना 
ओशो मेडिटेशन रिज़ाॅर्ट, पुणे 



सारी दुनिया में सदियों से यही माना गया है कि स्त्री कोमल है, कमजोर है, पुरुष पर आश्रित रहती है। न केवल पुरुष बल्कि स्त्रियां भी यही मानती चली आई हैं। उसका असर इतना ज्यादा है कि वे अपनी शक्तियों का इस्तेमाल ही नहीं करतीं, कमजोर ही बनी रहती हैं। असल में शक्ति कई तलों पर होती है। शारीरिक शक्ति पुरुष में अधिक होती है, लेकिन भावनाओं के तल पर बिलकुल कमजोर होता है। तार्किक बुद्धि के तल पर वह मजबूत होता है, लेकिन इंटीट्यूशन या प्रज्ञा के तल पर स्त्री अधिक सक्षम है, क्योंकि वह हृदय का हिस्सा है। 
यही बात फिल्मकार विशाल भारद्वाज ने कही जो हाल ही में ओशो मेडिटेशन रिज़ार्ट में आए थे। एक पत्रकार ने उन्हें पूछा, आपकी फिल्मों मंे जो स्त्रियां होती हैं वे बहुत सशक्त होती हैं। अन्य फिल्मों में यह नहीं देखा जाता। विशाल जी ने कहा,"क्योंकि यह मेरा अनुभव है कि स्त्रियां ज्यादा सशक्त होती हैं। जरा सी मुसीबत आ जाए तो मैंने अपने दोस्तों को मेरे कंधे पर सिर रखकर रोते हुए देखा है। भावनाओं की चोट से हम लोग बड़ी जल्दी टूट जाते हैं। लेकिन स्त्री बहुत सह लेती है। मेरी मां, मेरी पत्नी रेखा, मेरी बहन और अन्य आसपास की स्त्रियों को देखता हूं तो मैंने उन्हें बहुत ताकतवर पाया है। संकट के समय में पुरुष को वही संभालती हैं। यह समझ मुझे ओशो से मिली है कि स्त्री में बहुत गहरी शक्ति होती है, क्योंकि वे जीती हैं हृदय में, पुरुष जीता है बुद्धि में। बुद्धि की ताकत केवल बाहर दिखाई देती है लेकिन जीवन के ऊंच-नीच में हृदय ही काम आता है। मेरा पुरुष अहंकार पहले यह स्वीकरने नहीं देता था, लेकिन ओशो को पढ़ने के बाद मुझे लगा, ऐसा महापुरुष अगर स्त्री को इतना सम्मान देता है तो मुझे भी इसे स्वीकार करना चाहिए।'




एशियाड शुरू, अाज 19 गोल्ड दांव पर; भारत का पहला मेडल इवेंट 9:30 से
एशियाड शुरू, अाज 19 गोल्ड दांव पर; भारत का पहला मेडल इवेंट 9:30 से 

गेम्स में 45 देशों के 11 हजार से ज्यादा खिलाड़ी हिस्सा ले रहे हैं 
एजेंसी | जकार्ता 
ओपनिंग सेरेमनी में इंडोनेशिया की प्राकृतिक खूबसूरती आैर सांस्कृतिक विविधता की झलक के बीच 18वें एशियन गेम्स शुरू हो गए। ओपनिंग में 4000 कलाकारों ने परफॉर्म किया। इंडोनेशिया के राष्ट्रपति जोको विदोदो बाइक से ओपनिंग सेरेमनी में पहुंचे। वे बाइक से शहर की सड़कों से गुजरे और फिर स्टेडियम पहुंचे। गेम्स के इतिहास में यह पहला मौका है, जब किसी मेजबान देश का राष्ट्राध्यक्ष बाइक से स्टेडियम पहुंचा हो। इन गेम्स में 45 देशों के 11 हजार से ज्यादा खिलाड़ी हिस्सा ले रहे हैं। रविवार को 19 गोल्ड दांव पर होंगे। इसमें 9 व्यक्तिगत इवेंट और 3 टीम इवेंट में भारत के खिलाड़ी मेडल जीत सकते हैं। भारत का पहला मेडल इवेंट सुबह 9:30 बजे है। भारत के सूरज सिंह और अंजुल नामदेव वूशु के चेंगक्वान इवेंट में भारत की चुनौती पेश करेंगे। 

इंडोनेशिया के राष्ट्रपति बाइक से ओपनिंग में पहुंचे 



ओपनिंग सेरेमनी में परफॉर्म करते कलाकार। सेरेमनी के लिए 6 लाख किलो का स्टेज बनाया गया था। इस पर पहाड़, झरना और पौधे लगाए गए थे। 






विराट शतक से चूके, पंत ने छक्का जमाकर खोला टेस्ट करिअर में खाता
विराट शतक से चूके, पंत ने छक्का जमाकर खोला टेस्ट करिअर में खाता 

तीसरा टेस्ट| विराट और रहाणे ने की शतकीय साझेदारी 

भारत पहली पारी रन गेंद 4 6



धवन कै बटलर बो वोक्स 35 65 7 0 
राहुल एलबीडब्ल्यू बो वोक्स 23 53 4 0 
पुजारा कै राशिद बो वोक्स 14 31 2 0 
विराट कै. स्टोक्स बो. राशिद 97 152 11 0 
रहाणे कै. कुक बो. ब्रॉड 81 131 12 0 
हार्दिक कै. बटलर बो. एंडरसन 18 58 4 0 
ऋषभ पंत अविजित 22 32 2 1 
अतिरिक्त : 17, कुल : 307/6 (87 ओवर), विकेट-पतन : 1-60, 2-65, 3-82, 4-241, 5-279, 6-307, गेंदबाजी : जेम्स एंडरसन 22-8-52-1, स्टुअर्ट ब्रॉड 21-6-64-1, बेन स्टोक्स 15-1-54-0, क्रिस वोक्स 20-2-75-3, आदिल राशिद 9-0-46-1. 
सीरीज में पहली बार भारत के लिए एक पारी में दो अर्धशतक 
एजेंसी | नॉटिंघम 
इंग्लैंड के खिलाफ पहले दो टेस्ट मैच हारने के बाद टीम इंडिया आखिरकार पटरी पर लौटती दिख रही है। तीसरे टेस्ट मैच के पहले दिन टॉस हार कर पहले बल्लेबाजी करते हुए भारतीय टीम ने स्टंप्स तक छह विकेट खोकर 307 रन बनाए। पहला टेस्ट मैच खेल रहे ऋषभ पंत 22 रन बनाकर नाबाद थे। पंत ने पारी की दूसरी ही गेंद पर छक्का जमाकर खाता खोला। हार्दिक पंड्या 18 रन बनाकर आउट हुए। उनके आउट होते ही स्टंप्स की घोषणा कर दी गई। 
भारत की ओर से कप्तान विराट कोहली ने 97 और उपकप्तान अजिंक्य रहाणे ने 81 रन बनाए। इंग्लैंड के लिए क्रिस वोक्स ने तीन विकेट ने लिए। स्टुअर्ट ब्रॉड और आदिल राशिद को एक-एक विकेट मिला। इस सीरीज में यह पहला मौका है जब भारत की ओर से एक ही पारी में दो बल्लेबाजों ने 50 रन का आंकड़ा पार किया है। भारत को सीरीज में पहली बार अच्छी शुरुआत मिली। शिखर धवन और लोकेश राहुल ने पहले विकेट के लिए 60 रन जोड़े। दोनों को क्रिस वोक्स ने पवेलियन की राह दिखाई। वोक्स ने लंच से ठीक पहले चेतेश्वर पुजारा का विकेट भी ले लिया। इस तरह भारतीय टीम बिना विकेट खोए 60 रन के स्कोर से तीन विकेट पर 82 रन पर पहुंच गई। विराट और रहाणे ने चौथे विकेट के लिए 159 रन जोड़े। 
भारत की ओर से पहली शतकीय साझेदारी 
टीम में तीन बदलाव 
इस टेस्ट मैच में भारत के प्लेइंग इलेवन में तीन बदलाव किए गए। मुरली विजय के स्थान पर शिखर धवन, दिनेश कार्तिक की जगह ऋषभ पंत और कुलदीप यादव के स्थान पर जसप्रीत बुमराह की एंट्री हुई। भारत ने तीन टेस्ट मैच में तीसरी ओपनिंग जोड़ी को उतारा है। पहले टेस्ट में विजय-धवन ने और दूसरे टेस्ट में विजय-राहुल ने पारी की शुरुआत की थी। इस बार धवन-राहुल ने ओपनिंग की। 
स्कोर बोर्ड 
रन लेते विराट और रहाणे। 
पंत बने टीम इंडिया के पांचवें सबसे युवा विकेटकीपर 
भारत और इंग्लैंड के बीच पांच टेस्ट मैचों की सीरीज के तीसरे मुकाबले में ऋषभ पंत को डेब्यू करने का मौका मिला है। दिल्ली के ऋषभ पंत टेस्ट क्रिकेट में भारत के 291वें क्रिकेटर और अब तक के 36वें विकेटकीपर हैं। 
पंत भारत की ओर से पांचवें सबसे युवा विकेटकीपर बने हैं। उन्होंने 20 साल 318 दिन की उम्र में डेब्यू किया है। सबसे कम उम्र में डेब्यू करने वाले भारतीय विकेटकीपर पार्थिव पटेल हैं। उन्होंने 17 साल 152 दिन की उम्र में 2002 में डेब्यू किया था। 
पंत और पटेल के बीच में दिनेश कार्तिक (19 साल, 155 दिन, 2004 में), बुधीकुंदरन (20 साल, 91 दिन, 1960 में), अजय रात्रा (20 साल, 127 दिन, 2002) हैं। पंत भारत की ओर से टेस्ट खेलने वाले दूसरे लेफ्ट हैंडर विकेटकीपर बल्लेबाज हैं।




केरल की त्रासदी मानव निर्मित, 7 साल पहले मिली थी चेतावनी
केरल की त्रासदी मानव निर्मित, 7 साल पहले मिली थी चेतावनी 

￼ 



इकोलॉजिस्ट पैनल ने 2011 में नदियों के पास खनन और अवैध निर्माण बंद करने को कहा था 
सीएम ने स्थिति खराब होने के लिए पड़ोसी राज्यों को भी जिम्मेदार बताया 
एजेंसी | कोच्चि 
केरल में मानसून के दौरान अन्य राज्यों की तुलना में अधिक बारिश होना सामान्य बात है। भारतीय मौसम विभाग के मुताबिक इस साल केरल में कम दबाव के कारण सामान्य से 37% ज्यादा बारिश हुई है। पर्यावरण वैज्ञानिक इस आपदा के लिए राज्य में तेजी से हुई वनों की कटाई और पारिस्थितिक रूप से नाजुक पर्वत श्रृंखलाओं की देखभाल में सरकार की विफलता को जिम्मेदार बता रहे हैं। 
केरल के मुख्यमंत्री पी विजयन का कहना है कि राज्य की स्थिति इतनी ज्यादा खराब होने के लिए पड़ोसी राज्यों की सरकारें भी जिम्मेदार हैं। हाल में विजयन और तमिलनाडु के सीएम पलानीसामी के बीच बांध से पानी छोड़े जाने को लेकर कहासुनी भी हुई थी। तमिलनाडु ने 20 अगस्त को एक और डैम से पानी छोड़ने का ऐलान किया है। 
इकोलॉजिस्ट माधव गाडगिल ने शनिवार को दावा किया कि केरल में भीषण बाढ़ और भूस्खलन की त्रासदी मानव निर्मित है। वेस्टर्न घाटस ईकोलॉजी एक्सपर्ट पैनल के प्रमुख रह चुके गाडगिल ने कहा कि नदियों के इलाके में अवैध निर्माण और पत्थरों के अनधिकृत खनन ने इस समस्या को विकराल बनाया है। सरकार द्वारा गठित इस पैनल ने 2011 में सौंपी रिपोर्ट में सिफारिश की थी कि पश्चिमी घाट के तहत आने वाले केरल के कई हिस्सों को ईकोलॉजी के लिहाज से संवेदनशील घोषित किया जाना चाहिए। हालांकि, राज्य सरकार ने इन सिफारिशों का विरोध किया था। गाडगिल ने कहा कि केरल में इस मौसम में हुई बारिश की मात्रा पूरी तरह अप्रत्याशित नहीं है, लेकिन इस बार हुई तबाही पहले कभी देखने को नहीं मिली। 
केरल में सदी की सबसे भीषण बाढ़, 20 हजार करोड़ का नुकसान 
11 राज्य सरकारों ने केरल को 120 करोड़ और केंद्र ने 600 करोड़ रु दिए 
25 करोड़ रु सबसे ज्यादा तेलंगाना ने दिए हैं। 
आम आदमी पार्टी के सभी विधायक, सांसद, मंत्री, मुख्यमंत्री केरल को अपना एक-एक महीने का वेतन देंगे। 
मदद की दरकार 
एनडीआरफ ने राज्य में सबसे बड़ा रेस्क्यू शुरू किया है। 
पर्यावरण वैज्ञानिक आपदा के लिए राज्य में तेजी से हुई पेड़ों की कटाई को बड़ी वजह बता रहे हैं 
20 करोड़ रुपए महाराष्ट्र, यूपी ने 15 करोड़ दिए। 
बिहार, गुजरात, हरियाणा, पंजाब और आंध्र प्रदेश ने 10-10 करोड़, तमिलनाडु, झारखंड और ओडिशा ने 5-5 करोड़ रु की मदद दी है। 
40 हजार हेक्टेयर फसल तबाह हो चुकी है। 
सभी मोबाइल ऑपरेटरों ने केरल में बाढ़ पीड़ितों के लिए मुफ्त एसएमएस और डेटा सेवाओं की पेशकश की है। 
राहत और बचाव 
पंजाब ने एक लाख खाने के पैकेट और गुजरात ने पीने का पानी भेजा 
तमिलनाडु सरकार केरल को चावल, दूध, दूध पाउडर, चादर, कपड़े और दवाइयां भेजेगी। पंजाब ने एक लाख खाने के पैकेट से भरे ट्रक रवाना किए। कोचीन पोर्ट ट्रस्ट ने भी 5 कंटेनर रवाना किए। केरल भेजी जाने वाली सभी राहत सामग्री को रेलवे मुफ्त में पहुंचाएगा। पीने के पानी का इंतजाम करने के लिए पुणे से 14 ट्रेन भेजी गई हैं। गुजरात से भी 15 ट्रेन भेजी जा रही। ओडिशा ने 76 पावर बोट्स और 275 दमकल कर्मचारी केरल भेजे हैं। 
गूगल बाढ़ में फंसे लोगों के लिए ऑफलाइन लोकेशन फीचर लाया 
गूगल ने बाढ़ में फंसे लोगों के लिए कोड प्लस फीचर भी उपलब्ध कराया है। इसके माध्यम से ऑफलाइन रहकर भी गली के पते की लोकेशन शेयर हो सकेगी। यूजर को सिर्फ कॉल या एसएमएस भेजना होगा। प्लस कोड का कोड जगह की लोकेशन दिखाएगा। बाढ़ से केरल का पयर्टन बुरी तरह प्रभावित हुआ है। खासकर मुन्नार में, जहां 12 साल बाद नीलकुरंजी के फूल खिले हैं। बारिश से वेस्टर्न घाट के इको सेंसटिव माउंटेन रेंज को भी नुकसान पहुंचा है। 
छत पर हेलीकॉप्टर उतार 26 को बचाया 
शौर्य चक्र से सम्मानित कैप्टन राजकुमार ने एक मकान की छत पर सी किंग 42बी हेलीकॉप्टर उतारकर 26 लोगों की जिंदगी बचाई। वह 2017 में आए साइक्लोन में भी 218 लोगों को बाहर निकाला था। वहीं, कोस्ट गार्ड के जवानों ने काडांगालूर में एक 10 दिन की बच्ची और उसकी मां को बचाया।
