भारत-पाक सुलह अटलजी को सच्ची श्रद्धांजलि
भारत-पाक सुलह अटलजी को सच्ची श्रद्धांजलि 

￼प्रधानमंत्री नरेंद्र मोदी और इमरान खान शांति के उनके सपनों को हक़ीकत में बदल सकते हैं 



वे सपने देखने वाले व्यक्ति थे, क्योंकि कवि थे। कवि राजनीतिज्ञ अटल बिहारी वाजपेयी के बारे में मेरी पहली पहली राय बहुत सकारात्मक नहीं थी। मैंने पहली बार उनके बारे में कुछ पंक्तियां 'इफ आई एम असेसिनेटेड' किताब में पढ़ी थीं। यह चार दशकों पहले पाकिस्तान के पूर्व प्रधानमंत्री जुल्फिकार अली भुट्‌टों ने रावलपिंडी सेंट्रल जेल में लिखी थी। इसकी पांडुलिपि भुट्‌टों के वकील ने 1978 में चुपके से लंदन भिजवाई थी और इसे भारत में प्रकाशित किया गया था। 
1978 में वाजपेयी विदेश मंत्री के रूप में पहली बार पाकिस्तान आए। जिया-उल-हक तब पाकिस्तान के राष्ट्रपति थे और भुट्‌टो जेल में चुपचाप अपनी किताब लिख रहे थे। दुनिया के कई नेता पाकिस्तानी सैन्य तानाशाह से भुट्‌टों की मौत की सजा रद्द करने की अपील कर रहे थे पर वाजपेयी ने अपनी पाकिस्तान यात्रा में कभी भुट्‌टो के बारे में बात नहीं की। भुट्‌टों ने अपनी किताब में वाजपेयी की आलोचना करते हुए उन्हें मुस्लिम विरोधी नेता बताया, जिन्होंने पाक-चीन को जोड़ने वाले काराकोरम हाईवे के प्रति अपनी अप्रसन्नता जताई थी। 1998 में भारत ने तब प्रधानमंत्री वाजपेयी के आदेश पर परमाणु परीक्षण किया था। मैं उन पाकिस्तानियों में शामिल था, जो तब के प्रधानमंत्री नवाज शरीफ से वाजपेयी का अनुसरण कर दक्षिण एशिया में परमाणु संतुलन लाने की अपील कर रहे थे। 
मैं वाजपेयी से पहली बार लाहौर में मिला, जब वे बस में सवार होकर पाकिस्तान आए थे। उनकी इस दूसरी यात्रा ने पूरे पाकिस्तान को रोमांचित कर दिया था। लाहौर के किले में उनके सम्मान में भव्य स्वागत कार्यक्रम रखा गया। जब वाजपेयी पहुंचे तो मेरे सहित कई पत्रकारों, लेखकों, कवियों और गायकों से उनका परिचय कराया गया। उन्होंने चेहरे पर प्यारी सी मुस्कान के साथ मुझसे हाथ मिलाया। उनके हाथ उनके चेहरे की तरह कोमल थे। उन्होंने अपने भाषण से हम सबको प्रभावित किया। शरीफ ने वाजपेयी की सराहना में कहा कि वे पाकिस्तान में चुनाव जीत सकते हैं। दुर्भाग्य से कुछ दिनों में करगिल युद्ध शुरू हो गया और वाजपेयी और शरीफ द्वारा निर्मित सद्‌भावना टुकड़े-टुकड़े हो गई। 
जनरल परवेज मुशर्रफ अक्टूबर 1999 में सत्ता में आए और दिसंबर 1999 में भारतीय विमान का अपहरण हो गया। दोनों देशों के बीच हवाई संपर्क निलंबित कर दिया गया। 2001 की आगरा शिखर बैठक पाकिस्तान के साथ खाई पाटने का वाजपेयी का एक और प्रयास था। लेकिन, शिखर बैठक की नाकामी के बाद मैं ताज़ महल के सामने हताश खड़ा पाकिस्तान विरोधी नारे सुन रहा था। 2003 में वाजपेयी श्रीनगर गए और कहा, 'बंदूक से कोई समस्या नहीं सुलझ सकती लेकिन भाईचारा सुलझा सकता है।' मैंने भारतीय विदेश मंत्री यशवंत सिन्हा का इंटरव्यू लेने का प्रयास किया। मुझे इस्लामाबाद में भारतीय उच्चायुक्त ने वीज़ा दिया और मैं कोलंबो के रास्ते नई दिल्ली पहुंचा। यशवंत सिन्हा का मेरा इंटरव्यू भारत-पाकिस्तान के बीच नई जमीन तोड़ने वाला साबित हुआ। कई भारतीय अधिकारियों ने निजी रूप से मुझे बताया कि यशवंत सिन्हा को इंटरव्यू की अनुमति वाजपेयी ने दी थी। 2004 में हुई उनकी तीसरी पाकिस्तान यात्रा में मेरी उनसे दूसरी बार मुलाकात हुई। वे इस्लामाबाद की सेरेना होटल में ठहरे थे। पाकिस्तान के वित्तमंत्री शौकत अज़ीज को भारतीय प्रधानमंत्री के लिए मिनिस्टर इन वेटिंग नियुक्त किया गया था। अज़ीज मेरे बहुत अच्छे मित्र हैं और मुझे उनके जरिये वाजपेयी के बारे में बहुत सारी जानकारी मिलती रहती। उन्होंने मुझसे कहा, 'वाजपेयीजी का सेन्स ऑफ ह्यूमर जबर्दस्त है।' उन्होंने शौकत अज़ीज को अपनी किताब '21 कविताएं' और लता मंगेशकर के गीतों की एक सीडी भेंट की। शौकत अज़ीज ने उन्हें नूरजहां, नुसरत फतह अली खान, मेहदी हसन, गुलाम अली, इकबाल बानो और नायरा नूर की सीडी भेट कीं। 
उस यात्रा में जनरल परवेज मुशर्रफ और अटल बिहारी वाजपेयी ने प्रसिद्ध इस्लामाबाद घोषणा पर दस्तखत किए। एक शाम मैंने अज़ीज को मेरे टीवी टॉक शो में वाजपेयी के बारे में बोलने के लिए आमंत्रित किया और वे तो उनकी तारीफ ही किए जा रहे थे। अजीज ने उनके साथ होटल के कमरे में दो घंटे तक ऑस्ट्रेलिया-भारत मैच देखा और उन्हें अहसास हुआ कि भारतीय प्रधानमंत्री का क्रिकेट ज्ञान उनसे अधिक है। 
जब वाजपेयी पाकिस्तान से विदा हो रहे थे तो उन्होंने मुशर्रफ से बेबाकी से कहा, 'शौकत अज़ीज ने मेरा बहुत ख्याल रखा। वे आपके भविष्य के सितारे हैं।' कुछ ही महीनों में मुशर्रफ ने जफरुल्लाह जमाली को हटाकर शौकत अज़ीज को पाकिस्तान का प्रधानमंत्री नियुक्त कर दिया। वाजपेयी जानते थे कि क्रिकेट कई पाकिस्तानियों व भारतीयों के लिए दूसरा प्यार है। फरवरी 1999 में उनकी बस डिप्लोमेसी नाकाम हो गई लेकिन, मार्च 2004 में उन्होंने सफलतापूर्वक क्रिकेट डिप्लोमेसी शुरू की। मुझे अब भी याद है कि भारतीय क्रिकेट टीम के पाकिस्तान रवाना होने के पहले अटलजी टीम से मिले और कप्तान सौरव गांगूली से कहा, 'खेल भी जीतिए और दिल भी जीतिए।' कश्मीर विवाद के समाधान के लिए उनके तीन सूत्रीय फॉर्मूले से उन्होंने पाकिस्तानियों को संदेश दिया कि वे उनसे शांति स्थापित करने के प्रति गंभीर है। उन्होंने कहा, 'इंसानियत, जम्हूरियत (लोकतंत्र) और कश्मीरियत (हिंदू-मुस्लिम एकता की पुरानी परम्परा) सारी समस्याओं को सुलझाने का अल्टीमेट तरीका है।' वाजपेयी के निधन पर संवेदना संदेश भेजने वालों में पाकिस्तान के भावी प्रधानमंत्री इमरान खान ही नहीं है, कई पाकिस्तानी व कश्मीरी नेता हैं। एक समय था कि वाजपेयी ने पाकिस्तान और अमेरिका के बीच समझौतों के खिलाफ कविता लिखी थी और आज भारत अमेरिका के साथ समझौते कर रहा है। परिस्थितियां बदल गई हों लेकिन, वाजपेयी के सपने भारतीयों और पाकिस्तानियों की एक बड़ी संख्या में जीवित हैं। वे चाहे विदा हो गए पर उनके सपने और कविताएं अब भी हमारे साथ हैं। वे पाकिस्तान के साथ शांति चाहते थे और मुझे विश्वास है कि प्रधानमंत्री मोदी और इमरान खान उनके सपनों को हकीकत में बदल सकते हैं। वही उन्हें सच्ची श्रद्धांजलि होगी। आइए नए प्रयास करें। कम से कम भारत और पाकिस्तान के बीच क्रिकेट मैच ही शुरू करें। यदि वाजपेयी 2004 में यह कर सकते हैं तो मोदी 2018 में ऐसा क्यों नहीं कर सकते? 
(यह लेखक के अपने विचार हैं) 
हामिद मीर कार्यकारी संपादक, जियो टीवी पाकिस्तान 








देश को वोट बैंक की राजनीति से अब मुक्ति मिलनी चाहिए
देश को वोट बैंक की राजनीति से अब मुक्ति मिलनी चाहिए 

￼



करंट अफेयर्स पर 30 से कम उम्र के युवाओं की सोच 
रिज़वान अंसारी, 26 
जामिया मिल्लिया इस्लामिया, नई दिल्ली 
rizwan911ansari@gmail.com 
हाल ही में अनुसूचित जाति/जनजाति (अत्याचार निवारण) अधिनियम, 1989 में संशोधन और राष्ट्रीय पिछड़ा वर्ग आयोग को संवैधानिक दर्जा देने वाला विधेयक संसद से पास हो गया। गौरतलब है कि एससी एसटी कानून में सरकार ने जांच के बाद गिरफ्तारी के सुप्रीम कोर्ट के आदेश को पलट दिया है। दूसरी तरफ, पिछड़ा आयोग को संवैधानिक दर्जा देकर सत्ताधारी दल पिछड़ों को 'अधिक लाभ' पहुंचने का दावा कर रहा है। सवाल है कि क्या इन बदलावों के पीछे वाकई आमजन के प्रति सरकार की चिंता है? दरअसल, 1985 में शाह बानो केस में सुप्रीम कोर्ट के आदेश को पलटने वाले राजीव गांधी की आलोचना करने वाली भाजपा शायद यह भूल गई कि वह भी उसी की पुनरावृति कर रही है। 
एससी एसटी कानून में जांच के बाद गिरफ्तारी का आदेश यकीनन इंसानियत महफूज रखने जैसा था। जब 70 फीसदी मामले फर्जी पाए जा रहे हों, तब सुप्रीम कोर्ट का यह आदेश बेगुनाहों को संरक्षण देने जैसा था। लेकिन, महज इस बात से कि एक वर्ग विशेष को इस व्यवस्था पर आपत्ति है, सिर्फ इसलिए कि कहीं वोटबैंक में सेंध न लग जाए, कोर्ट के बेहतर फैसले को पलट देना कौन सी समझदारी है? 
इसे विडंबना नहीं तो और क्या कहेंगे कि इसी सत्र में मोदी सरकार भ्रष्टाचार निवारण अधिनियम,1988 में संशोधन कर लोकसेवकों पर मामला चलाने से पहले लोकपाल या लोकायुक्तों की स्वीकृति को अनिवार्य करती है। लेकिन, दूसरी तरफ एससी एसटी कानून में तुरंत गिरफ्तारी की व्यवस्था बहाल कर देती है। दिलचस्प बात यह है कि कई सत्रों तक संसद को ठप करने वाला विपक्ष भी ये दोनों विधेयक पास कराने में सरकार के साथ गलबहियां करता नजर आया। अगर सत्ताधारी को वोट बैंक खिसकने का डर था तो, यकीनन विपक्ष को उसमें सेंध लगाने की फिक्र थी। अगर राहुल गांधी मोदी सरकार को महिला आरक्षण बिल लाने की चुनौती देते हैं तो, यकीनन इसमें भी वोट बैंक साधने की फिक्र होती है। फिर सवाल यह कि हमारी आवश्यकताओं के राजनीतिकरण की यह परिपाटी कितनी दुरुस्त है?






नोटबंदी, जीएसटी से छोटे और मझोले उद्योगों को कर्ज मिलना मुश्किल हुआ
नोटबंदी, जीएसटी से छोटे और मझोले उद्योगों को कर्ज मिलना मुश्किल हुआ 

रिजर्व बैंक के 'मिंट स्ट्रीट मेमो' स्टडी में खुलासा, निर्यात बुरी तरह प्रभावित हुआ 

एजेंसी | मुंबई

नवंबर 2016 की नोटबंदी से सूक्ष्म, छोटे और मझोले उद्योग (एमएसएमई) क्षेत्र के लिए कर्ज मिलना मुश्किल हुआ है। वहीं, जीएसटी लागू होने से सेक्टर का निर्यात बुरी तरह प्रभावित हुआ है। रिजर्व बैंक के 'मिंट स्ट्रीट मेमो' नामक एक अध्ययन में यह बात कही गई है। रिपोर्ट में कहा गया है कि एमएसएमई के लिए कर्ज मिलने में 2017 के निचले स्तर से मामूली सुधार हुआ है और यह 2015 के मध्य के स्तर तक पहुंचा है। हालांकि इस सेक्टर को मिलने वाले छोटी राशि के कर्जों में हाल की तिमाहियों में कुछ बढ़ोतरी देखने को मिली है। 
एमएसएमई सेक्टर के महत्व को इस तथ्य से समझा जा सकता है कि देश में 6.3 करोड़ से ज्यादा उद्योग इकाइयां कार्यरत हैं। इनमें करीब 11.1 करोड़ लोगों को रोजगार मिला हुआ है। यह क्षेत्र देश की जीडीपी में करीब 30% योगदान करता है। मेन्युफैक्चरिंग क्षेत्र के उत्पादन में इसकी 45% और कुल निर्यात में 40% की हिस्सेदारी है। रिपोर्ट में कहा गया है कि नोटबंदी और जीएसटी इस सेक्टर के लिए दो बड़े झटके साबित हुए। उदाहरण के लिए, ठेके पर काम करने वाले मजदूर कपड़े और गहने दोनों पहनते हैं। लेकिन नोटबंदी के दौरान उन्हें कंपनियों से भुगतान नहीं मिला। इससे अपैरल के साथ जेम्स एंड ज्वेलरी सेक्टर प्रभावित हुए। वहीं, जीएसटी लागू होने से ज्यादातर एमएसएमई इसके दायरे में आ गए। इससे इन उद्योगों की कम्पलायंस कॉस्ट और ऑपरेटिंग काॅस्ट भी बढ़ गई। 
चाहिए 26 लाख करोड़ रु. मिल रहे हैं 16 लाख करोड़ 
इंटरनेशनल फाइनेंस कॉरपोरेशन (आईएफसी) ने एमएसएमई सेक्टर में कर्ज की 370 अरब डॉलर (करीब 26 लाख करोड़ रुपए) की संभावित मांग का अनुमान लगाया है। जबकि मौजूदा समय में 139 अरब डॉलर (करीब 9.75 लाख करोड़ रुपए) का ही कर्ज मिल पा रहा है। यानी 231 अरब डॉलर (करीब 16.20 लाख करोड़ रुपए) के कर्ज की मांग की पूर्ति नहीं हो पा रही है।





ज्यादा फैट और नमक वाले प्रोडक्ट पर लेबलिंग का फैसला एक्सपर्ट पैनल लेगा
ज्यादा फैट और नमक वाले प्रोडक्ट पर लेबलिंग का फैसला एक्सपर्ट पैनल लेगा 

फूड रेगुलेटर अप्रैल माह में लाया था नया मसौदा, फिलहाल इसे स्थगित किया 

एजेंसी|नई दिल्ली

भारतीय खाद्य सुरक्षा एवं मानक प्राधिकरण (एफएसएसएआई) के सीईओ पवन कुमार अग्रवाल ने कहा है कि सरकार ने ज्यादा वसा, चीनी एवं नमक वाले डिब्बा बंद खाद्य उत्पादों पर लाल 'लेबल' लगाने के प्रस्ताव वाले मसौदे को फिलहाल स्थगित कर दिया है। खाद्य सुरक्षा नियामक एफएसएसएआई इस संबंध में खाद्य सुरक्षा एवं मानक (लेबलिंग एवं डिस्प्ले) नियमन 2018 का मसौदा अप्रैल में लाया था। इसमें ऐसे डिब्बा बंद खाद्य उत्पादों पर लाल लेबल लगाना अनिवार्य करने का प्रस्ताव किया गया है। 
अग्रवाल ने कहा,'हमारे मसौदा के पहले की रूपरेखा तैयार है और इसे स्वास्थ्य मंत्रालय के भेजा गया है। चूंकि कुछ पक्षों ने इसको लेकर चिंता जताई है, इसलिए हमने इसे कुछ समय के लिए स्थगित रखा है और स्वास्थ्य तथा पोषण से जुड़े विशेषज्ञों का पैनल बनाया गया है जो एक बार फिर लेबल लगाने के मुद्दे पर विचार करेगा।' वह कट्स इंटरनेशनल द्वारा आयोजित मसौदा नियमन पर राष्ट्रीय परामर्श इवेंट को संबोधित कर रहे थे। 
इस विशेषज्ञ पैनल की अध्यक्षता राष्ट्रीय पोषण संस्थान के पूर्व निदेशक बी शशिकरण करेंगे। साथ ही संस्थान की मौजूदा निदेशक हेमलता के अलावा डाक्टर निखिल टंडन भी इसमें हैं। खाद्य उद्योग के लिये लेबल नियमन एक जटिल मुद्दा है। इसे बिक्री के रास्ते में अड़चन के रूप में देखा जा रहा है। अग्रवाल ने कहा कि समिति उद्योग की चिंताओं पर गौर करेगी और सिफारिशें देगी। लेबल लगाने को लेकर जल्दी ही रेगुलेशन बनाने की वकालत करते हुए कुमार ने कहा कि ग्राहकों से खाने की आदत बदलने के लिए कहना मुश्किल है क्योंकि कुछ लोग बिना सोच-विचार किए खाते हैं, वहीं कुछ सेहतमंद और नुकसान पहुंचाने वाले खाद्य पदार्थों के बीच भेद नहीं कर सकते। उन्होंने कहा, 'ऐसी स्थिति में लगता है कि हम कंपनियों से लेबल लगाने के नियमों का कड़ाई से पालन करने के लिए कहकर सप्लाई साइड के स्तर पर इसका समाधान करते हैं तो कुछ बदलाव तो ला सकते हैं।'




56 साल पुराने एशिया के सबसे बड़े स्टेडियम में आज होगी ओपनिंग सेरेमनी
56 साल पुराने एशिया के सबसे बड़े स्टेडियम में आज होगी ओपनिंग सेरेमनी 

16 दिन, 40 खेल, 465 इवेंट 



अोपनिंग सेरेमनी जकार्ता के 56 साल पुराने और एशिया के सबसे बड़े स्टेडियम जीबीके (गेलोरा बुंक कारनो) में होगी। 
इंडोनेशिया में दूसरी बार एशियाड हो रहे है। इस स्टेडियम को 1962 में पहली बार आयोजित गेम्स के लिए बनाया गया। 
इस बार रिनोवेशन किया गया। पहली इसकी दर्शक क्षमता 88 हजार थी। रिनोवेशन के बाद यह 76 हजार रह गई। 
इसमें ओपनिंग और क्लोजिंग सेरेमनी के अलावा एथलेटिक्स के इवेंट हांेगे। 
ओपनिंग का सीधा प्रसारण शाम 5.30 बजे से सोनी टेन पर 
जकार्ता | एशियन गेम्स ओलिंपिक के बाद दूसरा सबसे बड़ा मल्टी स्पोटर्स इवेंट है। 16 दिन तक चलने वाले इन गेम्स में 40 खेलों में 465 इवेंट होंगे। इसमें 28 ओलिंपिक स्पोर्ट्स, 4 नए ओलिंपिक स्पोर्ट्स और 8 नॉन-ओलिंपिक स्पोर्ट्स खेले जाएंगे। 67 साल के इतिहास में पहली बार गेम्स जकार्ता और पालेमबेंग दो शहरों में होंगे। ओपनिंग सेरेमनी का लाइव टेलीकास्ट शाम 5.30 बजे से सोनी टेन पर होगा। 6.15 बजे एथलीट परेड शुरू होगी। इसमें जैवलिन थ्रोअर नीरज चोपड़ा भारत के फ्लैग बियरर होंगे। गेम्स में भारत के 571 खिलाड़ी हिस्सा ले रहे हैं। इसमें 312 पुरुष और 259 महिला खिलाड़ी हैं। गेम्स के मेडल इवेंट रविवार से शुरू होंगे। 
एशियन गेम्स में पहली बार होगा ई-स्पोर्ट्स 
एशियन गेम्स में पहली बार ई-स्पोटर्स और केनो-पोलो को शामिल किया गया है। लेकिन इन्हें प्रदर्शन खेल के रूप में रखा गया है। यानी, इसमें मेडल इवेंट नहीं होंगे। वहीं, 10 खेल ऐसे हैं जिन्हें पहली बार एशियन गेम्स में शामिल किया गया है। ये खेल हैं- पेनकाक सिलात, ब्रिज, कुराश, सैंबो, जि-जुत्सू, स्केटबोर्ड, 3 गुणा 3 बास्केटबॉल, जेट स्की, क्लाइंबिंग, पैराग्लाइडिंग। 
रिनोवेशन के बाद दर्शक क्षमता 88 हजार से 76 हजार रह गई 
भारत खिलाड़ियों की संख्या के हिसाब से 10वें नंबर पर 
भारत (51 खिलाड़ी) खिलाड़ियों की संख्या के लिहाज से 10वें नंबर पर है। मेजबान इंडोनेशिया के 951 और चीन के 879 खिलाड़ी उतर रहे हैं। नौ देश ऐसे हैं, जिनके 500 से ज्यादा खिलाड़ी गेम्स में भाग ले रहे हैं। नॉर्थ कोरिया आैर साउथ कोरिया कुछ इवेंट में एक टीम कोरिया नाम से उतारेंगे। साथ ही ओपनिंग सेरेमनी में भी दोनों कोरिया की टीम एक साथ ही शामिल होगी। 
18वां एशियन गेम्स शनिवार से शुरू हो रहा है। पहले दिन सिर्फ ओपनिंग सेरेमनी होगी। मेडल इवेंट रविवार से होंगे। इस पैन-एशियन मल्टी स्पोर्ट्स इवेंट में 45 देशों के 11 हजार खिलाड़ी हिस्सा ले रहे हैं। इसमें भारत का 571 सदस्यीय दल चुनौती पेश करेगा। ई-स्पोर्ट्स और केनो-पोलो को प्रदर्शनी खेल के रूप में रखा गया है। साथ ही 10 नए खेलों को भी शामिल किया गया है। 
भारत 28 खेलोें में हिस्सा लेगा 
तीरंदाजी, एथलेटिक्स, बैडमिंटन, बास्केटबॉल, बॉक्सिंग, बोलिंग, ब्रिज, केनोइंग, कयाकिंग, साइक्लिंग, फेंसिंग, जिम्नास्टिक, हैंडबॉल, हॉकी, जूडो, कबड्डी, कराते, कुराश, पेनकाक सिलात, रोलर स्पोर्ट्स, टेनिस, ताइक्वांडो, सॉफ्ट टेनिस, टेबल टेनिस, वॉलीबॉल, वेटलिफ्टिंग, रेसलिंग और वुशू। 
भारत का एशियन गेम्स में अब तक का अपना सबसे बड़ा दल 
भारत एशियन गेम्स में अब तक का अपना सबसे बड़ा दल उतार रहा है। भारत ने नई दिल्ली में पहले गेम्स (1951) में 15 गोल्ड जीते थे। तब भारत के खाते में 16 सिल्वर और 20 ब्रॉन्ज भी आए थे। भारत मेडल टैली में दूसरे नंबर पर रहा था। यह उसका गेम्स में बेस्ट है। वैसे, अगर कुल मेडल के लिहाज से देखा जाए तो भारत ने ग्वांगझू गेम्स (2010) में 65 मेडल (14 गोल्ड, 17 सिल्वर, 34 ब्रॉन्ज) जीते थे। 
ओपनिंग के लिए 6 लाख किलो का स्टेज, अब तक का सबसे बड़ा 
ओपनिंग के लिए 600 टन (6 लाख किलो) का स्टेज बनाया गया है। 135 मीटर एरिया में बना यह स्टेज 30 मीटर चौड़ा और 26 मीटर ऊंचा है। यह गेम्स के इतिहास का सबसे बड़ा स्टेज है। सेरेमनी की थीम इंडोनेशिया की प्राकृतिक खूबसूरती पर है। इसलिए स्टेज पर 12 हजार पौधे लगाए गए हैं। साथ ही झरना बनाया गया है। इससे एक लाख 40 हजार लीटर पानी बहेगा। बैकग्राउंड में आर्टिफिशियल पहाड़ बनाए गए हैं। सेरेमनी में 4 हजार डांसर परफाॅर्म करेंगे। 
1.17 लाख करोड़ रु. की संपत्ति वाले इंडोनेशिया के माइकल भी गेम्स में उतर रहे 
गेम्स में 45 देशों के 11 हजार खिलाड़ी हिस्सा ले रहे हैं, मेडल इवेंट रविवार से होंगे 
इंडोनेशिया के माइकल बैमबैंग हारटोनो इन गेम्स में ब्रिज खेल में हिस्सा ले रहे हैं। वे देश के सबसे अमीर व्यक्ति हैं। 78 साल के माइकल की नेट वर्थ 1.17 लाख करोड़ रु. है। 9 साल की इंडोनेशिया की स्केटबोर्डर अलिक्का नाेवेरी कायिसा सबसे युवा खिलाड़ी हैं। वहीं, सबसे उम्रदराज मलेशिया की 81 साल की ली हुंग फोंग हैं। वे भी ब्रिज खेल में हिस्सा ले रही हैं। 
भारतीय दल में गेम्स शुरू होने से पहले ही विवाद 
भारतीय स्क्वैश टीम बिना कोच के इंडोनेशिया पहुंची है 
मार्च में स्क्वैश टीम के कोच मिस्र के अशरफ अल करागुई के हटने के बाद से टीम के पास विदेशी कोच नहीं है। फेडरेशन अभी तक कोच की नियुक्ति नहीं कर पाया है। एशियन गेम्स में भी टीम बिना कोच के गई है। दीपिका पल्लीकल, सौरव घोषाल जैसे खिलाड़ियों ने विदेशी कोच की नियुक्ति नहीं होने पर नाराजगी जताई थी। 
पेस विशेषज्ञ खिलाड़ी के साथ जोड़ी न बनाने पर नाराज 
लिएंडर पेस विशेषज्ञ खिलाड़ी के साथ जोड़ी नहीं बनाए जाने से नाराज थे। उन्होंने गेम्स से नाम वापस ले लिया। एसोसिएशन ने पेस से सुमित नागल के साथ जोड़ी बनाने को कहा था। वे इसके लिए राजी नहीं थे। 
क्वालिफाई करने के बाद भी फुटबॉल टीम को मौका नहीं 
भारतीय टीम ने 8 साल बाद गेम्स के लिए क्वालिफाई किया था। लेकिन भारतीय ओलिंपिक संघ (आईओए) ने उसे नहीं जाने दिया। आईओए ने कहा था कि टीम ने इंटरनेशनल लेवल पर खास प्रदर्शन नहीं किया। उनके मेडल जीतने का चांस नहीं है। फेडरेशन ने आरोप लगाया कि आईओए के पास विजन नहीं है।




स्पॉट फिक्सिंग : पीसीबी ने नासिर जमशेद पर लगाया 10 साल का बैन
स्पॉट फिक्सिंग : पीसीबी ने नासिर जमशेद पर लगाया 10 साल का बैन 

पाकिस्तान की तीन सदस्यीय ट्रिब्यूनल ने लिया फैसला 

एजेंसी | लाहौर



पाकिस्तान क्रिकेट बोर्ड (पीसीबी) ने पूर्व ओपनिंग बल्लेबाज नासिर जमशेद पर स्पॉट फिक्सिंग में शामिल रहने के कारण 10 साल का प्रतिबंध लगा दिया है। पीसीबी ने कहा कि जमशेद 2017 पाकिस्तान सुपर लीग में हुए स्पॉट फिक्सिंग कांड के मुख्य सूत्रधार थे। अब तक इस मामले में छह क्रिकेटरों पर अलग-अलग समयकाल का बैन लग चुका है। इससे पहले बैन होने वाले पांच अन्य क्रिकेटर शर्जील खान, खालिद लतीफ, मोहम्मद इरफान, मोहम्मद नवाज और शहजैब हसन थे। साथ ही सभी दोषी क्रिकेटर पाकिस्तान क्रिकेट में आजीवन कोई पद हासिल नहीं कर सकेंगे। जमशेद ने पाकिस्तान के लिए अपना आखिरी मैच 2015 वर्ल्ड कप में खेला था। 
नासिर जमशेद 
जमशेदर के खिलाफ केस जीतने की खुशी नहीं :वकील 
पीसीबी के वकील तफ्फजुल रिजवी ने कहा कि कुछ केस ऐसे होते हैं जिन्हें जीतने पर खुशी नहीं होती है। क्योंकि किसी का करिअर बर्बाद हो रहा होता है। 
जमशेद पर लगे थे सात आरोप, पांच में दोषी करार दिए गए 
28 साल के नासिर जमशेद पर पीसीबी के एंटी करप्शन कोड के तहत सात मामलों में उल्लंघन का आरोप लगा था। इसमें से वे पांच में दोषी पाए गए। जमशेद पर पिछले एक साल में यह दूसरा बैन है। इससे पहले दिसंबर 2017 में पीसीबी ने उन पर पीएसएल स्पॉट फिक्सिंग की जांच में सहयोग न करने के आरोप में एक साल का बैन लगाया था। वह बैन इस साल अप्रैल में समाप्त हुआ था। 
सबूत के तौर पर व्हाट्सएप वॉयस रिकॉर्डिंग थी मौजूद 
नासिर जमशेद के खिलाफ मौजूद सबूतों में कई व्हाट्सएप वॉयस रिकॉर्डिंग भी थी। इन में जमशेद खिलाड़ियों को फिक्सिंग के लिए तैयार करते सुनाई दे रहे हैं।






20 से ज्यादा देशों के डेलिगेट्स दिल्ली पहुंचे अटलजी की सबसे अधिक चर्चा पाकिस्तान में
20 से ज्यादा देशों के डेलिगेट्स दिल्ली पहुंचे अटलजी की सबसे अधिक चर्चा पाकिस्तान में 



ब्रिटिश हाई कमीशन ने अटल जी के सम्मान में अपने राष्ट्रीय झंडे यूनियन जैक को झुका दिया। ब्रिटिश हाई कमिश्नर, डोमिनिक ने कहा कि अटल जी का व्यक्तिव बहुत ही विशाल था। उनका हम बहुत सम्मान करते थे। यह बहुत बड़ी क्षति है। 
पाक में लोगों ने लिखा- हमने महानायक को खो दिया, उन्होंने पाक से दोस्ती का सपना देखा 
भास्कर न्यूज| नई दिल्ली 
भारतीय राजनीति के जननायक अटल बिहारी वाजपेयी की स्वीकार्यता विदेशों में भी थी। यही वजह रही कि उनकी अंतिम यात्रा में सार्क देशों समेत 20 से ज्यादा देशों के डेलीगेट्स दिल्ली पहुंचे। इन सबके बीच पड़ोसी मुल्क पाकिस्तान में लोग उनकी सबसे ज्यादा चर्चा कर रहे हैं। लोग कह रहे हैं वो बस से दोस्ती का पैगाम लेकर लाहौर आए थे। यहां लोग मानते हैं कि दोनों देशों के रिश्ते सुधारने की पहल जितनी शिद्दत से वाजपेयी ने की, वह किसी और नेता ने नहीं की। लेकिन यह भी सच है कि वाजपेयी की इन कोशिशों को पाकिस्तान ने गंभीरता से कभी नहीं लिया। पाकिस्तानी सांसद मुशाहिद हुसैन सैयद ने ट्वीट किया कि 'भारत के महानायक का जाना अपूर्णीय क्षति है। दूसरे भारतीय नेताओं ने शांति की सिर्फ बात की, लेकिन वाजपेयी के पास बातचीत आगे बढ़ाने का नजरिया और नैतिक साहस था। पत्रकार आमिर मतीन ने लिखा, 'वाजपेयी सबसे ऊंचे प्रधानमंत्रियों में से एक हैं। उन्होंने भारत और पाकिस्तान के बीच शांति की पुरजोर कोशिशें कीं, लेकिन हमने उन्हें नाकाम कर दिया।' पाकिस्तान मुस्लिम लीग के प्रमुख शाहबाज शरीफ ने ट्वीट किया, भारत ने इलाके में शांति के लिए सेवाएं देने वाला एक नेता खो दिया है। उन्होंने शांति की बहुत संजीदा कोशिश की थी। 
श्रद्धांजलि का विरोध करने वाले पार्षद को पीटा 
औरंगाबाद|पूर्व प्रधानमंत्री वाजपेयी को श्रद्धांजलि देने का विरोध करने वाले मजलिस-ए-इत्तेहाद-उल मुसलिमीन (एमआईएम) के पार्षद सैयद मतीन की भाजपा पार्षदों ने औरंगाबाद के मनपा के सभागृह में जमकर पिटाई की। भाजपा व शिवसेना ने मतीन का पार्षद पद रद्द कर देशद्रोह का मामला दर्ज करने का प्रस्ताव पास किया है। 
ब्रिटेन का यूनियन जैक भी आधा झुक गया 
अटल दोस्ती...एलके आडवाणी ने अटलजी के साथ दोस्ती पर लिखा है, सत्ता के खेल से प्रेरित होकर राजनीति स्पर्धात्मक और कलहपूर्ण होती है। पर मेरे और अटलजी के संबंधों में कोई स्पर्धा नहीं रही। मेरी सोच थी कि पार्टी से जुड़े मामलों में अटलजी का वाक्य ही अंतिम होना चाहिए। दोहरा या सामूहिक नेतृत्व कभी भी एक नेता की कमान से श्रेष्ठ नहीं हो सकता है। मुखिया के बिना परिवार टिक नहीं सकता। 
नेपाल ने भी अपने राष्ट्रीय झंडे को आधा झुका दिया। 
अटल को उनके सबसे करीबी लालकृष्ण आडवाणी से जानिए... 
मॉरीशस ने देशभर में झंडे को झुका दिया 
राम रथयात्रा के बाद मीडिया ने अटलजी को उदार और मुझे कट्‌टर हिंदू बना दिया 
1990 में अयोध्या आंदोलन के लिए समर्थन जुटाने के लिए मैंने राम रथयात्रा शुरू की। इसके बाद मीडिया ने अटलजी को उदार बताया और मुझे कट्‌टर हिंदू। शुरू में मुझे इससे बहुत पीड़ा हुई, क्योंकि यह वास्तविकता के एकदम उलट था। साल 1995 के पार्टी के मुंबई अधिवेशन में भी ऐसा ही संदेश निकला, जब पार्टी अध्यक्ष के नाते मैंने आगामी संसदीय चुनाव के लिए अटलजी को पार्टी का प्रधानमंत्री पद का प्रत्याशी घोषित किया। इस पर पार्टी और संघ के लोग मुझे झिड़कने लगे। उन्होंने कहा, सरकार चलाने के लिए आप ही बेहतर होंगे।' मैंने दृढ़ विश्वास से कहा- मैं इससे सहमत नहीं हूं। जनता की नजरों में मैं जननायक की तुलना में विचारक अधिक हूं। अटल ही नायक हैं। 
मॉरीशस सरकार ने भी सम्मान में देश के सभी सरकारी भवनों पर मॉरीशस के राष्ट्र ध्वज को आधा झुका दिया। मॉरीशस के प्रधानमंत्री प्रवीण कुमार जगन्नाथ ने प्रधानमंत्री नरेंद्र मोदी को एक पत्र लिखकर वाजपेयी के निधन पर शोक जताया और श्रद्धांजलि अर्पित की। 
बेल्जियम ने भी अपने यहां ध्वज को आधा झुका दिया। 
अटलजी से रूस-भारत की दोस्ती मजूबत हुई 
अटलजी से रूस-भारत की दोस्ती मजूबत हुई 
मतभेद: गोधरा के बाद गुजरात में हुई हिंसा से अटलजी के मन पर बोझ था 
2002 में गोधरा कांड और उसके बाद गुजरात दंगे से अटलजी के मन पर काफी बोझ था। 2002 में गोवा में भाजपा कार्यकारिणी की बैठक थी। अटलजी के साथ विमान में मैं, जसवंत सिंह और अरुण शौरी थे। चर्चा छिड़ने पर उन्होंने कहा- कम से कम इस्तीफे की पेशकश तो करते। तब मैंने कहा, 'यदि मोदी के इस्तीफे से स्थिति में सुधार आता है तो मैं चाहूंगा कि उन्हें इस्तीफे के लिए कहा जाए। पर मैं नहीं मानता कि इससे कोई मदद मिलेगी।' गोवा पहुंचकर मोदी से कहा कि वह इस्तीफे का प्रस्ताव रखें। उन्होंने ऐसा ही किया। लेकिन सभागार में यही बात गूंजी- इस्तीफा मत दो, इस्तीफा मत दो। इस प्रकार राज्य में मतभेद पैदा करने वाले इस मुद्दे पर पार्टी के भीतर बहस का अंत हो गया। 
रूस के राष्ट्रपति पुतिन ने लिखा कि अटल ने दुनिया भर में सम्मान पाया। वह हमेशा ऐसे राजनेता के तौर पर याद किए जाएंगे। जिन्होंने निजी प्रयासों से हमारे बीच दोस्ती का रिश्ता बना। चीन, जापान ने भी अटल के निधन पर गहरा शोक व्यक्त किया। 
रूस के राष्ट्रपति पुतिन ने लिखा कि अटल ने दुनिया भर में सम्मान पाया। वह हमेशा ऐसे राजनेता के तौर पर याद किए जाएंगे। जिन्होंने निजी प्रयासों से हमारे बीच दोस्ती का रिश्ता बना। चीन, जापान ने भी अटल के निधन पर गहरा शोक व्यक्त किया। 
भारत में अमेरिकी दूतावास ने भी अपने ध्वज को झुकाया। 
भारत में अमेरिकी दूतावास ने भी अपने ध्वज को झुकाया। 
अमेरिका, ब्रिटेन, जापान समेत दुिनया की मीडिया ने लिखा, भारत ने अपना सबसे करिश्माई नेता खो दिया 
अटल जी के निधन को दुनिया भर की मीडिया ने प्रमुखता से स्थान दिया। दक्षिण एशियाई, अमेरिका, जापान, रूस, ब्रिटेन के अखबारों ने लिखा कि भारत ने अपना सबसे करिश्माई नेता खो दिया। उन्होंने भारत को परमाणु संपन्न तो बनाया, पर शांति के प्रयासों को आगे बढ़ाया। जिसकी वजह से दक्षिण एशिया में शांति की स्थापना हो सकी। वर्ल्ड मीडिया ने उन्हें जेंटलमैन भी लिखा। कहा- उनकी विदेश नीति का ही कमाल था, जिसकी वजह से भारत को मजबूती मिली। 
वाशिंगटन पोस्ट | अटल की वजह से 20 साल बाद अमेरिका के राष्ट्रपति भारत आए, रिश्ते भी सुधरे 
भारत को न्यूक्लियर पॉवर बनाने वाले वाजपेयी ने भारत को परमाणु शक्ति संपन्न राष्ट्र बनाने के साथ अमेरिका के रिश्तों को तनावमुक्त बनाया। अमेरिका ने इन परीक्षणों के बाद भारत से बातचीत बंद करते हुए कई प्रतिबंध भी लगा दिए थे। बावजूद, वाजपेयी ने अन्य रास्तों के जरिए तत्कालीन राष्ट्रपति क्लिंटन से बातचीत जारी रखी और 2000 में क्लिंटन भारत गए। 
द गर्जियन| तीन बार पीएम रहे अटल ने सीमा के दोनों ओर शांति के लिए अथक प्रयास किया 
अटल दुनिया में तीन बार के प्रधानमंत्री, एक हिंदूवादी नेता के तौर पर याद किए जाएंगे। जिन्होंने पाकिस्तान के साथ न्यूक्लियर आर्म्स रेस शुरू की, पर राजनेता के तौर पर उन्होंने सीमा के दोनों ओर शांति के अथक प्रयास भी किए। इसके लिए वे 1999 में बस से लाहौर भी गए। अटल ने दुनिया को एक ब्लैक एंड ह्वाइट लंेंस से देखने के लिए मजबूर किया। 
द टाइम्स ऑफ इजरायल| अटल की वजह से शेरोन भारत गए, दोनों देशों में रणनीतिक पहल हुई 
भारत के पूर्व पीएम अटल नहीं रहे। उनके नेतृत्व में इजरायल और भारत के रिश्तों ने नई ऊंचाइयों का छूआ। इसके चलते ही 2003 में पहली बार किसी इजरायली प्रधानमंत्री एरियल शेरोन ने भारत की यात्रा की थी। भारत ने लंबे समय से अपनी बड़ी मुस्लिम आबादी को नाराज नहीं करने के लिए इजरायल से दूरी बनाकर रखा था। 
डॉयचे वेले| भारतीय राजनीति में ऐसे कम ही नेता हुए हैं, जिन्हें वाजपेयी जैसी स्वीकार्यता मिली 
भारतीय राजनीति में ऐसे कम ही नेता हुए हैं, जिन्हें वाजपेयी जैसी स्वीकार्यता हासिल हुई हो। कवि अटल ने भारत की बहुदलीय राजनीति को समृद्ध करने वाले नेताओं की पहली पंक्ति में जगह बनाई। गठबंधन सरकारों के दौर में जब भाजपा सांप्रदायिकता के नाम पर अछूत मानी जा रही थी। तब उन्होंने राजधर्म निभाते हुए पहली सफल गैरकांग्रेसी सरकार चलाई।






जमीन पर किसानों से बात नहीं बनी तो जेवर एयरपोर्ट प्रोजेक्ट होगा रद्द
जमीन पर किसानों से बात नहीं बनी तो जेवर एयरपोर्ट प्रोजेक्ट होगा रद्द 

यमुना एक्सप्रेसवे अथॉरिटी के अध्यक्ष ने 6 गांवों के करीब 100 किसानों से की मुलाकात 

एजेंसी | लखनऊ



जेवर इंटरनेशनल एयरपोर्ट प्रोजेक्ट के रद्द होने का खतरा मंडरा रहा है। इस एयरपोर्ट के लिए जमीन अधिग्रहण को लेकर किसानों से बात नहीं बनी तो सरकार इस प्रोजेक्ट को छोड़ सकती है। यमुना एक्सप्रेसवे औद्योगिक विकास प्राधिकरण के अध्यक्ष प्रभात कुमार ने गुरुवार को बताया 'हमने जेवर एयरपोर्ट प्रोजेक्ट के लिए प्रस्तावित इलाके में पड़ने वाले छह गांवों के प्रधानों और करीब 100 किसानों से मुलाकात करके उन्हें जमीन के प्रस्तावित खरीद मूल्य और अन्य लाभों के बारे में बताया है। अगर वे एयरपोर्ट के लिए जमीन देने को तैयार नहीं होते हैं तो यह प्रोजेक्ट रद्द भी हो सकती है।' 
5 हजार हेक्टेयर जमीन लेना चाहती है सरकार 
प्रभात कुमार ने कहा, 'किसानों को आश्वस्त किया गया है कि सीएम योगी आदित्यनाथ के निर्देशों के मुताबिक जमीन उनकी मर्जी के बगैर नहीं ली जाएगी। किसान हमारे प्रस्ताव पर विचार करने के बाद हमें अपने निर्णय के बारे में बताएंगे। हमें अच्छे परिणाम की उम्मीद है।' उन्होंने बताया कि जेवर एयरपोर्ट के निर्माण के लिए किसानों को 2300 से 2500 रुपए प्रति वर्गमीटर के हिसाब से जमीन का मुआवजा दिए जाने की पेशकश की गई है। प्रदेश सरकार पहले चरण में आठ गांवों- रोही, परोही, बनवारीबस, रामनेर, दयानतपुर, किशोरपुर, मुकीमपुर शिवरा और रणहेरा में 1441 हेक्टेयर जमीन का अधिग्रहण करना चाहती है। सरकार इस परियोजना के लिए कुल पांच हजार हेक्टेयर जमीन लेना चाहती है। करीब 15 से 20 हजार करोड़ की लागत से प्रस्तावित इस एयरपोर्ट पर विमान सेवाओं का संचालन वर्ष 2022-23 तक शुरू होने की उम्मीद की जा रही है। 
सीएम का निर्देश : बिना किसानों की मर्जी के नहीं ली जाएगी जमीन 
जमीन मिल गई तो अक्टूबर से शुरू हो जाएगा काम 
एक वरिष्ठ अधिकारी ने बताया कि अगर किसानों ने सरकार के प्रस्ताव को मंजूर कर लिया तो अगले महीने ही जमीन की खरीद पूरी कर ली जाएगी और किसानों को तुरंत भुगतान कर दिया जाएगा। अक्टूबर में इस प्रोजेक्ट के निर्माण की शुरुआत भी कर दी जाएगी। 
केंद्र और राज्य सरकार के बीच मतभेद के चलते हुआ नुकसान 
बता दें कि जेवर एयरपोर्ट की परिकल्पना सबसे पहले वर्ष 2001 में राजनाथ सिंह के यूपी का सीएम रहने के दौरान की गई थी। तब से अब तक यह परियोजना कई बाधाओं को पार कर चुकी है। खासतौर पर केंद्र और राज्य सरकारों के बीच मतभेद से प्रोजेक्ट को सबसे ज्यादा नुकसान हुआ। हालांकि, बीजेपी के सत्ता से बाहर होने के बाद यह परियोजना अधर में लटक गई थी। साल 2010 में तत्कालीन मुख्यमंत्री मायावती ने परियोजना को फिर से शुरू करने की कोशिश की, लेकिन केंद्र की तत्कालीन यूपीए सरकार ने कथित रूप से यह कहते हुए इस पर आपत्ति जताई थी कि इससे दिल्ली स्थित इंदिरा गांधी एयरपोर्ट का कारोबार प्रभावित होगा।






भास्कर के पाठकों के लिए खास
भास्कर के पाठकों के लिए खास 

ताउम्र राजनीतिक विरोधी रहे प्रणब सबको साथ लेकर चलने की अटल की खूबियों के बारे में लिखते हैं... 

एक बिल पास कराना था, अटलजी ने कहा- प्रणब दा, यह तो आपका ही बच्चा है, समर्थन नहीं करेंगे? 



अटल बिहारी वाजपेयी छह दशक से ज्यादा समय तक भारतीय राजनीति के पटल पर छाए रहे। 1957 में संसद पहुंचे अौर 2009 तक यह सफर जारी रहा। ज्यादातर वक्त लोकसभा में रहे। 1951 में डॉ. श्यामा प्रसाद मुखर्जी द्वारा भारतीय जनसंघ की स्थापना के वक्त से ही वह इसकी बढ़ती ताकत के गवाह रहे। 1967 में चौथी लोकसभा आैर बाद के वर्षों में वाजपेयीजी वास्तव में विपक्ष के नेता की जगह पर विराजमान दिखे। इसमें 1952 से 1977 के बीच का वह वक्त भी शामिल है, जब कोई भी दल आधिकारिक तौर पर विपक्ष नहीं बन पाया। क्योंकि, इस दर्जे के लिए किसी के पास न्यूनतम सांसद नहीं थे। वाजपेयीजी अति उत्कृष्ट सांसद और योग्य प्रशासक थे। पहले ऐसे भारतीय नेता, जिन्होंने केंद्र में लगातार छह साल गठबंधन सरकारों का प्रभावशाली नेतृत्व किया। 2004 में भले ही भाजपा हार गई थी, लेकिन सत्ता पाने वाले दल की तुलना में उनके पास सिर्फ सात सीटें कम थीं। 
पीवी नरसिम्हा राव और डॉ. मनमोहन सिंह ने 1991 में आर्थिक सुधार की जो प्रक्रिया शुरू की, प्रधानमंत्री के तौर पर वाजपेयीजी ने उसे आगे बढ़ाया। अर्थव्यवस्था में 6% की वार्षिक औसत वृद्धि दर सुनिश्चित की। विपक्ष के साथ उनकी सहयोग भावना दिखाता एक किस्सा मुझे याद आ रहा है। 1995 में वाणिज्य मंत्री के तौर पर मैंने विश्व व्यापार संगठन (डब्ल्यूटीओ) की स्थापना के समझौते पर दस्तखत किए। इसके तहत "प्रोडक्ट पेटेंट' की अनुमति देने के लिए हमें भारतीय पेटेंट एक्ट, 1973 में संशोधन करना था। वाम दलों और भाजपा ने विरोध किया और बिल राज्यसभा में पास नहीं हुआ। पांच साल के तय वक्त में पेटेंट कानून में संशोधन नहीं हुआ तो डब्ल्यूटीओ डिस्प्यूट सेटलमेंट मेकेनिज्म में भारत की शिकायत हुई। इसी बीच, सरकार बदल गई। 2002/2003 में वाजपेयीजी के वाणिज्य मंत्री मुरासोली मारन ने पेटेंट कानून में संशोधन का प्रस्ताव रखा। यह बिल्कुल मेरे बिल की लाइन पर था। बिल राज्यसभा में पहुंचा तो डॉ. मनमोहन सिंह और मुझसे वाजपेयीजी ने संक्षिप्त चर्चा की। उन्होंने चुटकी लेते हुए कहा, "प्रणब दा, यह तो आपका ही बच्चा है। क्या इसका समर्थन नहीं करेंगे?' कांग्रेस अध्यक्ष सोनिया गांधी ने हमसे दोनों सदनों के सदस्यों को यह समझाने को कहा कि समर्थन क्यों जरूरी है। कांग्रेस संसदीय दल की बैठक में मैंने दो घंटे तक ये समझाने की कोशिश की कि अगर हम संशोधन में नाकाम रहे तो भारत डब्ल्यूटीओ से बाहर हो सकता है। मैंने बताया कि मेरे बिल और नए बिल में दो ही अंतर हैं। पहला- उसका साल 1995 था और नए बिल का 2003। दूसरा- उस बिल पर प्रणब का नाम लिखा था, जबकि नए पर मारन का। बिल पारित होने पर वाजपेयीजी ने मेरा धन्यवाद किया। 
मैं एक और घटना का जिक्र करना चाहूंगा। प्रधानमंत्री रहते वाजपेयीजी ने संसद में इसका जिक्र किया था। 13 दिसंबर, 2001 को संसद पर आतंकी हमले के वक्त सोनिया गांधी संसद में नहीं थीं। उन्होंने घर से प्रधानमंत्री को फोन कर कुशल-क्षेम पूछा। इसका जिक्र करते हुए वाजपेयीजी ने कहा था- भारत का लोकतंत्र सुरक्षित है। राष्ट्रीय संकट की स्थिति में विपक्ष की नेता प्रधानमंत्री को लेकर चिंतित हाेती हैं। विपक्ष की गंभीर और तार्किक आवाज के तौर पर अटलजी आम सहमति के साधक रहे। इसी गुण की बदौलत उनके नेतृत्व में पहली गठबंधन सरकार ने कार्यकाल पूरा किया। गठबंधन की सीमाओं के बावजूद वह कई मुद्दों से चतुराई से निपटे। जैसे कश्मीर पर पहल, पाकिस्तान से वार्ता और पोकरण में परमाणु परीक्षण का दूसरा चरण। मूल रूप से प्रजातांत्रिक अटलजी ने शानदार पूर्ववर्तियों, खासकर पं. जवाहर लाल नेहरू द्वारा स्थापित महान परंपराओं का पालन किया और उन्हें आदर्श रूप में स्थापित किया। 
प्रणब मुखर्जी पूर्व राष्ट्रपति





5 बातें जो वाजपेयी को अटल बनाती हैं...
5 बातें जो वाजपेयी को अटल बनाती हैं... 

पोकरण:अमेरिका आंखें दिखाता रहा...और भारत परमाणु हथियारों से लैस हो गया 
1998 में सरकार बने 3 महीने हुए थे कि अटल ने परमाणु परीक्षण का फैसला किया। अमेरिका खिलाफ था। उसकी खुफिया एजेंसी सैटेलाइट्स से निगरानी कर रही थी। उसे चकमा देते हुए 11 व 13 मई 1998 को पोकरण में सफल परमाणु परीक्षण किए। फिर क्लिंटन को लिखा-'परमाणु हथियारों का इस्तेमाल उस देश के खिलाफ नहीं होगा, जिसकी भारत के प्रति बुरी भावना नहीं है।' 

चंद्रयान:चांद पर पहली बार भारत की मौजूदगी, वहां पानी खोजना सबसे बड़ी सफलता 
15 अगस्त 2003 को अटल ने देश के पहले चंद्रमिशन 'चंद्रयान-1' की घोषणा की, जिसे 22 अक्टूबर 2008 को लॉन्च किया गया। इसका काम चांद की परिक्रमा कर जानकारियां जुटाना था। इस यान ने चांद पर पानी खोजा, जो इसरो की सबसे बड़ी सफलता मानी गई थी। 



राजधर्म:मोदी से कहा था- राजधर्म निभाएं; बाबरी विध्वंस से खुद को अलग रखा 
गुजरात दंगों के दौरान तब सीएम रहे नरेंद्र मोदी को प्रेस कॉन्फ्रेंस मेें साथ बैठकर बयान दिया- मोदी राजधर्म निभाएं। ये बयान इसलिए अहम था, क्योंकि दंगों के दौरान सरकार की भूमिका सवालों में थी। दूसरी ओर, जब पूरी भाजपा अयोध्या में बाबरी विध्वंस का जश्न मना रही थी तो अटल ने खुदको इससे अलग रखा। अपनी पार्टी के समर्थन में कोई स्पष्ट बयान नहीं दिया। 
करगिल:दुश्मन सरहद लांघ हमारे जवानों पर टूट पड़ा, उसे हद में रहकर ही धूल चटवाई 
पाक सेना और आतंकियों की संयुक्त टीमें सीमा लांघकर कश्मीर में घुसीं। अटल ने नवाज शरीफ को फोन कर समझाया भी, लेकिन बात नहीं बनी। फिर करगिल युद्ध शुरू हुआ। भारत में मांग उठी कि सेना को सीमा लांघकर पाकिस्तान पर हमला कर देना चाहिए। लेकिन, अटल ने संयम रखा। घुसपैठियों को खदेड़ना शुरू किया। आखिर में पाक सेना को हथियार डालने पड़े। 
कंधार:निर्दोषों को बचाने के लिए खूंखार आतंकी छोड़े, फिर सारे इल्जाम अपने सर लिए 
24 दिसंबर 1999 को आतंकी प्लेन को हाईजैक कर कंधार ले गए। इसमें 176 यात्री और 15 क्रू मेंबर्स थे। जसवंत सिंह जैश सरगना मौलाना मसूद अजहर समेत तीन आतंकियों को कंधार लेकर गए। इसके लिए अटल पर तीखे हमले हुए। उन्होंने विनम्रता से सारे इल्जाम अपने सर ले लिए।
