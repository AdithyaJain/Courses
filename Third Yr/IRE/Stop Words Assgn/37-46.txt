कोफी अन्नान नहीं रहे; जब इराक में सद्दाम का आतंक बढ़ रहा था तो कोफी ने कहा था- मैं बगदाद जाकर बात करूंगा
कोफी अन्नान नहीं रहे; जब इराक में सद्दाम का आतंक बढ़ रहा था तो कोफी ने कहा था- मैं बगदाद जाकर बात करूंगा 

एजेंसी | संयुक्त राष्ट्र



दुनिया के पिछले 4 दशक के टॉप डिप्लोमैट में गिने जाने वाले कोफी अन्नान नहीं रहे। 80 की उम्र में उनका निधन हो गया। कोफी 2 बार संयुक्त राष्ट्र के महासचिव भी रहे। यूएन महासचिव बनने वाले वो पहले अश्वेत अफ्रीकी थे। 1997 से 2006 तक लगातार दो बार महासचिव रहे। कोफी ने दुनिया में गरीबी को कम करने के लिए पहला वैश्विक स्तर का अभियान चलाया था। 1997 में कोफी जब यूएन महासचिव बने, तो दुनिया में गरीबी रेखा से नीचे जी रहे लोगों की संख्या 173 करोड़ थी। 2006 में उनके पद छोड़ने तक इस संख्या में करीब 50 करोड़ की कमी आई। 1992 से 96 तक उन्होंने दुनिया के अलग-अलग युद्ध प्रभावित क्षेत्रों में शांति स्थापित करने के लिए ही काम किया। इन प्रयासों के लिए ही कोफी को 1997 में संयुक्त राष्ट्र का महासचिव बनाया गया और 2001 में शांति का नोबेल पुरस्कार भी मिला। 2015 से वे कोफी अन्नान फाउंडेशन और नेल्सन मंडेला के संगठन द एल्डर के अध्यक्ष थे। कोफी ने अपना पहला बड़ा शांति अभियान 1973 की अरब-इजरायल जंग के बाद इजरायल में चलाया था। यहां उन्होंने युद्ध के बाद पैदा हुई परिस्थितियों से देश को उबारने, सामाजिक-राजनीतिक जीवन को पटरी पर लाने के लिए कैंपेन चलाए। शांति के प्रयासों की वजह से कोफी को आधुनिक युग का मंडेला कहा जाता था। नेल्सन मंडेला ने जिंदगी भर रंगभेद के खिलाफ अभियान चलाया और यूएन के पहले अश्वेत अफ्रीकी महासचिव बनकर कोफी ने उस अभियान को आगे बढ़ाया। 
सितंबर में आने वाले थे दिल्ली 
कोफी अन्नान सितंबर में दिल्ली सरकार के मोहल्ला क्लीनिक देखने आने वाले थे। अन्नान ने मोहल्ला क्लीनिक कॉन्सेप्ट की चिट्ठी लिखकर प्रशंसा की थी। 
संयुक्त राष्ट्र के लगातार दो बार महासचिव रहे कोफी अन्नान का निधन, शांति का नोबेल जीता था 
सुर्खियों से दूर और मुश्किल काम में माहिर थे कोफी 
जब लंबी और अजीब छुट्‌टी पर गए अन्नान... 
काम खत्म होते ही कोफी सुर्खियों से दूर चले जाना पसंद करते थे। 2006 में यूएन से रिटायर हुए और अगले ही दिन पत्नी के साथ कहीं निकल गए। 2 महीने तक उनका कोई पता नहीं चला। 2 महीने बाद सामने आकर उन्होंने बताया कि वो छुट्‌टियां मनाने गए थे। कोफी ने कहा- मैंने जिंदगी में पहली बार छुट्‌टी ली थी, इसलिए इसका थोड़ा लंबा और अजीब होना तो बनता था। 
जब सद्दाम से बात करने इराक पहुंचे कोफी... 
1998 में इराक से मानवाधिकार उल्लंघन और अवैध हथियारों के व्यापार की बातें लगातार सामने आने लगी थीं। किसी भी वैश्विक नेता ने इराक जाकर तानाशाह सद्दाम हुसैन से बात करने से कदम पीछे खींच लिए। तब तत्कालीन यूएन महासचिव कोफी अन्नान बगदाद पहुंचे। सद्दाम से मिले। उनसे हथियारों के व्यापार पर नियंत्रण करने के लिए कहा। मीटिंग सफल हुई और कोफी के इस कदम की अंतरराष्ट्रीय स्तर पर सराहना भी हुई।





एनडीएमसी मुख्यालय पर बनेगा कंट्रोल रूम, सड़क, पार्क व स्कूलों में लगे सीसीटीवी सेे होगी मॉनिटरिंग, जाम लगा तो मोबाइल पर आएगा अलर्ट
एनडीएमसी मुख्यालय पर बनेगा कंट्रोल रूम, सड़क, पार्क व स्कूलों में लगे सीसीटीवी सेे होगी मॉनिटरिंग, जाम लगा तो मोबाइल पर आएगा अलर्ट 

भास्कर न्यूज | नई दिल्ली

नई दिल्ली नगर पालिका परिषद ने अपने पूरे इलाके पर नजर रखने के लिए खास प्लान तैयार किया है। इसके तहत एनडीएमसी की हर सड़क, पार्क, स्कूलों में लगे सीसीटीवी कैमरों को कनॉट प्लेस स्थित एनडीएमसी के मुख्यालय से जोड़ा जाएगा। कैमरों के जरिए यहां से पूरे इलाके पर नजर रखी जाएगी। इस पर काम शुरू हो गया है। सब ठीक रहा तो इसमें तेजी लाई जाएगी। कैमरों को जोड़ने का उद्देश्य इलाके से जाम मुक्त करना है। इससे एनडीएमसी न केवल जाम मुक्त हो जाएगा, बल्कि किसी कारणवश जाम लग भी जाता है तो एनडीएमसी आपको पहले ही इसकी सूचना दे देगी। एनडीएमसी के वरिष्ठ अधिकारी के अनुसार एनडीएमसी के पालिका केंद्र स्थित मुख्यालय के प्रथम तल पर सेंट्रल कंट्रोल रूम स्थापित करने की योजना है। इस योजना के अनुसार एनडीएमसी मुख्यालय में इस योजना के तहत बड़ी एलईडी स्क्रीन लगाई जाएगी। एनडीएमसी के हर इलाके की गतिविधि इस पर नजर आएगी। जिस पर कर्मचारी 24 घंटे नजर रखेंगे। 
अच्छी खबर 
ऐसे मिलेगी दिल्ली में जाम से मुक्ति 
एनडीएमसी अधिकारी के अनुसार कंट्रोल रूम में सीसीटीवी कैमरों की मदद से सभी वीडियो फुटेज पहुंचेंगे। इन पर कंट्रोल रूम में मौजूद कर्मचारी 24 घंटे निगरानी करेंगे। अगर किसी मार्ग पर जाम लग गया है तो एनडीएमसी के कंट्रोल कक्ष के कर्मचारी संबंधित यातायात पुलिस अधिकारी या कर्मचारी को उसकी जानकारी देगा। पुलिस को वहां का ट्रैफिक व्यवस्थित कर जाम मुक्त करना होगा। इससे दिल्ली में लगने वाले जाम से भी मुक्ति मिलेगी। 
24घंटे तैनात रहेंगे कर्मचारी, बड़ी एलईडी स्क्रीन पर एक नजर में दिखेगा पूरा इलाका 
एप-311 पर भी मिलेगी जानकारी 
अगर किसी भी मार्ग पर जाम लगा है तो वहां अन्य लोग इस जाम में न फंसे इसकी जिम्मेदारी भी कंट्रोल रूम में तैनात कर्मचारियों की रहेगी। वह तुरंत इसकी सूचना एनडीएमसी के मोबाइल एप 311 पर लोड करेगा। जिस किसी भी व्यक्ति के मोबाइल पर यह एप होगा, उसे अलर्ट मैसेज मिलेगा। जिससे संबंधित शख्स अलर्ट हो जाए। नोटिफिकेशन में ट्रैफिक जाम की जानकारी के साथ उस मार्ग का उपयोग न करने की सलाह भी दी जाएगी। 
स्कूलों व कार्यालयों की होगी निगरानी 
हाल ही में एनडीएमसी के एक स्कूल में दूसरी कक्षा की बच्ची से दुष्कर्म की घटना सामने आई थी। ऐसी घटनाएं भविष्य में न हो इसके लिए एनडीएमसी ने अपने कार्यालयों के साथ स्कूलों में लगे सीसीटीवी कैमरों की निगरानी भी कंट्रोल रूम से करने का फैसला लिया है। स्कूलों में लगे हर सीसीटीवी कैमरे की फुटेज कंट्रोल कक्ष के पास होगी और इसके आधार पर ही जांच आगे बढ़ाई जा सकेगी। और जो भी ढांचागत और प्रशासनिक सुधार स्कूलों में करने होंगे वह किए जाएंगे। इससे अपराध पर रोक लगेगी।






62 साल की लेडी डॉन अरेस्ट, सात बेटे, सभी अपराधी, कुल 113 केस
62 साल की लेडी डॉन अरेस्ट, सात बेटे, सभी अपराधी, कुल 113 केस 

गैंगस्टर फैमिली| मर्डर केस में फरार महिला कोर्ट जाने की कर रही थी तैयारी, संगम विहार से पकड़ी गई 

भास्कर न्यूज | नई दिल्ली



शायद ही कोई ऐसी मां होगी जो अपनी औलाद को अपराध के रास्ते पर चलने के लिए प्रेरित करेगी। इसके एकदम उलट एक महिला ने अपनी पूरी फैमिली को ही अपराधी बना दिया। अब 62 साल की उम्र में यह महिला गैंगस्टर का तमगा हासिल कर चुकी है। कांट्रेक्ट किलिंग के केस में 8 माह से पुलिस को इसकी तलाश थी, जिसे शुक्रवार को संगम विहार इलाके से गिरफ्तार कर लिया गया। महिला का नाम बसीरन है। अपराधियों के बीच इसे 'मम्मी' के नाम से पहचाना जाता है। महिला ने अपराध की दुनिया में कदम शराब बेचने से रखा था। लेकिन अब वह संगम विहार में सरकारी ट्यूबवैल पर कब्जा कर पानी बेचने के धंधे में भी उतर चुकी थी। बसीरन के 8 बेटे हैं, जिनमें एक नाबालिग को छोड़ सबका आपराधिक रिकॉर्ड है। 8 बेटों की वजह से महिला के खिलाफ लोग आवाज उठाने से भी डरते थे। खुद बसीरन पर एक्साइज एक्ट, कांट्रेक्ट किलिंग जैसे नौ मामले दर्ज हैं। वहीं बेटे शमीम पर मकोका सहित सबसे ज्यादा 42 केस हैं। पूरी फैमिली पर कुल 113 केस हैं। 
शराब बेचने से शुरू किया था काला कारोबार, अपराध जगत में 'मम्मी' के नाम से कुख्यात है बसीरन 
संगम विहार में शुक्रवार को भेष बदलकर किसी जानकार से मिलने आई, धरी गई 
डीसीपी साउथ रोमिल बानिया ने बताया पिछले कई महीनों से इस लेडी गैंगस्टर की मर्डर के एक केस में पुलिस को तलाश थी। संगम विहार थानाध्यक्ष उपेंद्र सिंह को खबर मिली कि शुक्रवार को बसीरन भेष बदलकर उनके क्षेत्र में किसी से मिलने आने वाली है। पुलिस टीम ने मुखबिर की निशानदेही पर दोपहर करीब 12.15 पर उसे दबोच लिया। पिछले साल एक युवक की हत्या के मामले में पुलिस बसीरन के घर को भी सील करवा चुकी थी। अपनी गिरफ्तारी से बचने के लिए उसने दिल्ली हाईकोर्ट और घर पर अपना कब्जा जमाने के लिए साकेत कोर्ट में एप्लीकेशन लगाया था। लेकिन दोनों जगह पुलिस के विरोध पर उसकी याचिका मंजूर नहीं की गई। 
पिछले साल हुए मर्डर के एक केस को सुलझाते हुए गिरफ्त में आई बसीरन 
पिछले साल सितंबर में संगम विहार स्थित 'के' ब्लॉक के जंगल में एक दबी हुई बॉडी का हाथ बाहर निकलते देख किसी ने पुलिस को सूचना दी। पुलिस ने मिट्‌टी खुदवाकर शव बाहर निकलवाया। पोस्टमार्टम से खुलासा हुआ कि उसकी हत्या गला घोंटकर की गई है। पहचान छिपाने के लिए शव को जलाया भी गया था। मृतक की पहचान मिराज के तौर पर हुई। पुलिस ने इस केस में इस साल जनवरी में सबसे पहले एक नाबालिग को पकड़ा। उसने आकाश उर्फ अक्की, विकास उर्फ विक्की, नीरज उर्फ जग्गी के संग मिलकर इस वारदात को अंजाम देने की बात स्वीकार ली। चारों की गिरफ्तारी के बाद पुलिस ने पांचवी आरोपी महिला मुन्नी बेगम को भी गिरफ्तार कर लिया। मृतक मिराज, मुन्नी का ही सौतेला भाई था और उसकी बेटी पर गलत नीयत रखता था। लिहाजा, मुन्नी बेगम ने मिराज की हत्या के लिए बसीरन को साठ हजार की सुपारी दी। इसके बाद बसीरन ने अपने गैंग में शामिल सदस्यों को इस साजिश में शामिल किया। 
इसलिए चुना ये रास्ता... बसीरन का परिवार बढ़ा, खर्च बढ़ा और अपराध भी बढ़ते गए 
बसीरन मूलरूप से बसई अरेला जिला आगरा, यूपी की रहने वाली है। करीब चालीस साल पहले उसने धौलपुर राजस्थान निवासी मलखान से शादी की थी। अस्सी के दशक दोनों दिल्ली आ गए और गोविंदपुरी के नवजीवन कैंप में रहने लगे। नब्बे के दशक में दोनों संगम विहार आ गए। कमाई के लिए बसीरन ने शराब बेचनी शुरू कर दी। परिवार बढ़ता गया, खर्च बढ़ते गए और अपराधों का ग्राफ भी। महिला ने अपने बेटों को भी अपराध करने के लिए प्रेरित किया। मर्डर केस में गिरफ्तारी से बचने के लिए बसीरन दिल्ली छोड़ अहमदाबाद, इलाहबाद, मैनपुरी, फिरोजाबाद आदि शहरों में छिपती रही। शुक्रवार को वह संगम विहार इसलिए आई थी ताकि कोर्ट के आदेश पर सील हो चुके घर को छुड़ाने के लिए आगे की कानूनी प्रक्रिया की तैयारी कर सके। 
मिराज के मर्डर की ली थी सुपारी 
8 सितंबर को मुन्नी, मिराज को बसीरन के घर बहाने से ले गई। वहां मौजूद चार युवक उसे 'के' ब्लॉक जंगल में ले गए और लैदर बेल्ट से उसकी गला घोंट हत्या कर दी। पत्थरों से सिर कुचल दिया और शव में आग लगा दी। इसके बाद बॉडी को दफना दिया और बदबू ना आए इसलिए नमक भी खूब छिड़क दिया। लेकिन जानवरों के मिट्‌टी खोद देने से उसका एक हाथ थोड़ा बाहर नजर आने लगा था।






बंद फ्लैटों में चोरी करने वाले निजाम-रोका गैंग के सात बदमाश गिरफ्तार
बंद फ्लैटों में चोरी करने वाले निजाम-रोका गैंग के सात बदमाश गिरफ्तार 

भास्कर न्यूज | नई दिल्ली

बाहरी जिला स्पेशल स्टॉफ पुलिस ने बांग्लादेशी निजाम-रोका गैंग का पर्दाफाश करते हुए 7 सदस्यों को अरेस्ट किया है। गैंग ने चोरी का सामान बेचकर करोड़ों रु. की प्रॉपर्टी बना ली थी। गैंग इसे बेच सऊदी अरब जाने का प्लान बना रहा था। 7 आरोपियों में से 7 बांग्लादेशी हैं, सातवां दिल्ली के जहांगीरपुरी का है। वारदात के बाद सभी बंगाल भाग जाते थे। आरोपियों की पहचान निजाम उर्फ नाजिर, शेख रफीक उर्फ राका उर्फ रोका, शेख अनवर उर्फ अक्का उर्फ अन्नु, शाबिद अली, जैनल उर्फ गुफरा, रियाज, सभी बंगलादेशी और विनोद के रूप में हुई है। सभी जहांगीरपुरी इलाके में किराए पर नाम बदलकर रह रहे थे। पुलिस ने आरोपियों के पकड़े जाने के बाद 45 वारदातों का खुलासा होने का दावा किया है। बरामद गहने गुरुवार को ही गैंग ने डिफेंस कॉलोनी स्थित एक बंद पड़े फ्लैट से चोरी किए थे। 
बदमाशों में छह बांग्लादेशी हैं जबकि सातवां जहांगीरपुरी का 
इस बार चोरी करने से पहले पकड़े गए 
पुलिस अधिकारियों ने बताया कि बाहरी जिला स्पेशल स्टॉफ को गैंग के बारे में पता चला था कि वह ऑटो से पश्चिम विहार स्थित किसी फ्लैट में चोरी करने जा रहे हैं। उनके पास पिस्टल होगी। एसीपी दिनेश कुमार के निर्देशन और इंस्पेक्टर सुखबीर मालिक की देखरेख में जांच टीम ने रानी बाग से अनुकंपा चौक की तरफ आने वाले रास्ते पर वाहनों की चैकिंग की। मौके पर ही सातों को ऑटो, हथियार व चोरी की रकम के साथ गिरफ्तार कर लिया गया। गैंग पश्चिम विहार इलाके में एक बंद पड़े फ्लैट में चोरी करने जा रहा था। 
जहांगीरपुरी में रहते हैं दो हिस्ट्रीशीटर 
निजाम उर्फ नाजिर, शेख रफीक उर्फ राका उर्फ रोका जहांगीरपुरी में किराए पर रहते हैं। दोनों जहांगीरपुरी के हिस्ट्रीशीटर हैं। निजाम 37, जैनल 20 और अनवर पर 3 मामले दर्ज हैं। बांग्लादेश पुलिस की सहायता लेने की कोशिश की जा रही है।





केरल में बाढ़ से प्रभावित लोगों की मदद के लिए दिल्ली के मंत्री, विधायक देंगे एक महीने का वेतन, सीएम ने जनता से की डोनेट करने की अपील
केरल में बाढ़ से प्रभावित लोगों की मदद के लिए दिल्ली के मंत्री, विधायक देंगे एक महीने का वेतन, सीएम ने जनता से की डोनेट करने की अपील 

￼ 

भास्कर न्यूज | नई दिल्ली



केरल में बाढ़ से प्रभावित लोगों की मदद के लिए मुख्यमंत्री अरविंद केजरीवाल ने जनता से मदद के लिए आगे आने को कहा है। उन्होंने जनता से सीएम केरल रिलीफ फंड में ज्यादा से ज्यादा डोनेशन देने की अपील की है। इसके पहले सीएम ने ट्वीट कर बताया कि आप के मंत्री, सांसद और विधायक एक माह का वेतन राहत कोष में देंगे। सीएम ने शनिवार को निवास पर उपमुख्यमंत्री, स्वास्थ्य मंत्री, मुख्य सचिव अंशु प्रकाश और केरला के रेसीडेंट कमिश्नर के साथ ही दिल्ली सरकार के अन्य अधिकारियों के साथ बैठक की। दिल्ली सरकार ने पहले ही सीएम केरला के रिलीफ फंड में 10 करोड़ देने की घोषणा कर चुकी है। सीएम को केरला कमिश्नर ने बताया कि केरला में स्थिति गंभीर है। पीने के पानी, फूड, कंबल, बेडशीट और कपड़ों की सबसे ज्यादा जरूरत है। सीएम ने सीएस को सामान केरला भेजने के इंतजाम करने के निर्देश दिए। 
सीएम को केरल के कमिश्नर ने बताया कि पीने के पानी, फूड, कंबल, बेडशीट और कपड़ों की सबसे ज्यादा जरूरत है 
तीन दिन कैंसिल रहेगी मंगला एक्सप्रेस- 
नॉर्दर्न रेलवे के प्रवक्ता नितिन चौधरी के अनुसार बाढ़ के कारण केरल जाने वाली 12618 मंगला एक्सप्रेस फिलहाल तीन दिन के लिए निरस्त की गई है। साथ ही 22653 तिरुवनंतपुरम एक्सप्रेस भी 20 तक निरस्त रहेगी। 
केरल में बाढ़ से बिगड़े हालात, सरकार पहले ही कर चुकी है 10 करोड़ देने की घोषणा 
विधायक निधि देने का प्रस्ताव 
आम आदमी पार्टी के जंगपुरा से विधायक प्रवीण कुमार ने केरला रिलीफ फंड में विधायक निधि के एक करोड़ रुपए का फंड देने की प्रस्ताव दिया। इसके लिए विधानसभा स्पीकर को पत्र लिखा गया है। हालांकि इसे नहीं माना गया। इसके अलावा महिला आयोग की अध्यक्ष स्वाति मालीवाल ने एक महीने का वेतन राहत कोष में दिया। वहीं, ग्रेटर कैलाश से विधायक सौरभ भारद्वाज ने अपने दूसरे भत्ते भी डोनेट करने का ट्वीट किया। 
केरल भेजे एक लाख सेनेट्री पैड और डायपर 
दिल्ली में रहने वाले केरल के लोगों ने शनिवार को तीन हजार किलो का एक पैकेट केरल भेजा। इसमें एक लाख सेनेट्री पैड, डायपर, डिटॉल, साबुन है। केरल के मूल निवासी एम्स में राहत सामग्री इकट्ठा कर रहे हैं। 3 दिन पहले भी ये लोग सामान भेज चुके हैं। एम्स नर्स यूनियन के जनरल सेक्रेट्री विपिन कृष्णनन ने बताया कि हमने एक लाख पेड और डायपर भेजे हैं। यह सामान नेवी के जहाज में जाएगा। हमें तीन हजार किलो का ही पैकेट तैयार करने के लिए कहा था। 
एसडीएम कार्यालय में डोनेशन सेंटर 
दिल्ली सरकार केरला में जनता की मदद पहुंचाने के लिए एसडीएम कार्यालयों पर डोनेशन सेंटर खोलेगी। सीएम ने अधिकारियों को इसके निर्देश दिए। उन्होंने जनता से अपील की कि डोनेशन सेंटर पर कंबल, बेडशीट व कपड़े डोनेट करें, जिससे बाढ़ प्रभावितों को मदद पहुंचाई जा सकें।





रास्ता पूछने के बहाने ओला कैब ड्राइवर को लूटा
रास्ता पूछने के बहाने ओला कैब ड्राइवर को लूटा 

भास्कर न्यूज|नई दिल्ली

न्यू फ्रैंडस कॉलोनी इलाके में मथुरा रोड पर बाइक सवार छह बदमाशों ने रास्ता पूछने के बहाने ओला कैब ड्राइवर को लूट लिया। यह घटना आधी रात को हुई। चाकू और पिस्टल से लैस बदमाशों ने चालक की गाड़ी रुकवायी और फिर वारदात को अंजाम दिया। मामले की शिकायत पर पुलिस ने मुकदमा दर्ज कर जांच शुरू कर दी है। 
हरकेश नगर निवासी 35 वर्षीय प्रशांत कुमार ओला कंपनी में कैब चलाते हैं। वह मूलरूप से बिहार के रहने वाले हैं। देर रात करीब 2.15 पर वह सीआरआरआई के सामने सीएनजी पंप पर गैस भरवाने के बाद मथुरा रोड पर आकर जैसे ही आश्रम चौक की तरफ मुडे़ तभी बदमाशों ने उन्हें घेर लिया। तीन बाइक पर छह बदमाश थे। उन्होंने प्रशांत की गाड़ी रुकवा ली। बाइकर्स ने पूछा लाजपत नगर का रास्ता कौन सा है। गाड़ी में प्रशांत का पर्स और दो मोबाइल रखे थे। पर्स में दो एटीएम कार्ड, एक क्रेडिट कार्ड, आधार कार्ड, इलेक्शन कार्ड, पैन कार्ड, 11 हजार 300 रुपए थे। दूसरी ओर से बाइक सवार बदमाशों ने सब उठा लिए। बदमाशों के पास चाकू पिस्टल थे, जिस कारण वह विरोध नहीं कर सके। 
इंस्टिट्यूट संचालक ने पहले नौकरी दी, फिर किया दुष्कर्म 
नई दिल्ली|शादी का झांसा देकर इंस्टिट्यूट संचालक चार साल तक दुष्कर्म करता रहा। पीड़िता का आरोप है कि आरोपी ने उसकी अश्लील वीडियो बना ली थी, जिसे सोशल मीडिया पर वायरल करने की बार-बार धमकी भी देता था। मामला रोहिणी जिले के नरेला थाना इलाके का है। पुलिस ने आरोपी को गिरफ्तार कर लिया है। पीड़िता ने पुलिस को बताया कि चार साल पहले उसने आरोपी कपिल देव आर्या के इंस्टिट्यूट में शिक्षिका के तौर पर नौकरी ज्वाइन की थी। मार्च, 2014 में आरोपी ने संस्थान के कर्मचारियों को काम के बहाने बाहर भेजा और संस्थान में ही जबरन शारीरिक संबंध बनाकर अश्लील फोटो और वीडियो बना ली। 
कारोबारी को पिस्टल दिखा 11 लाख और 42 तोला सोना लूटा 
नई दिल्ली|एक कारोबारी के ऑफिस में घुसकर बदमाशों ने 10 लाख 80 हजार रुपए और 42 तोला सोना लूट लिया। वारदात शुक्रवार देर रात डेढ़ बजे देश की सबसे बड़ी फल एवं सब्जी मंडी आजादपुर में हुई। पुलिस को आसपास कोई सीसीटीवी फुटेज नहीं मिला है। फिलहाल पुलिस आरोपियों की तलाश में छापेमारी कर रही है। जानकारी के मुताबिक जमील कुरैशी का आजादपुर फल एवं सब्जी मंडी में पपीते का कारोबार है। जमील ने पुलिस को बताया कि देर रात ऑफिस में अकेला था, तभी सात-आठ बदमाश आए। उन्होंपे पिस्टल दिखाकर लूटपाट की। पुलिस कारोबारी के दो पार्टनर व उसके भाई से पूछताछ कर रही है। 
नवविवाहिता ने फांसी लगाई, परिजनों को हत्या की आशंका 
नई दिल्ली|बाहरी दिल्ली के मंगोलपुरी इलाके में नवविवाहिता शबनम ने फांसी लगाकर खुदकुशी कर ली। पुलिस को कोई सुसाइड नोट नहीं मिला है। मायके वालों ने ससुराल वालों पर अिधक दहेज की मांग के चलते हत्या का आरोप लगाया है। पुलिस मामला दर्ज कर आरोपों की जांच कर रही है।





1800 करोड़ का बिटकॉइन घोटाला कर फरार मास्टरमाइंड दर्जी दिल्ली में गिरफ्तार
1800 करोड़ का बिटकॉइन घोटाला कर फरार मास्टरमाइंड दर्जी दिल्ली में गिरफ्तार 

दुबई से दिल्ली एयरपोर्ट पहुंचते ही हुई गिरफ्तारी, अब सूरत लाया जाएगा 

भास्कर न्यूज | सूरत

सूरत में करीब 1800 करोड़ रुपए के बिटकॉइन घोटाले में चार मुख्य आरोपियों में से सूत्रधार दिव्येश दर्जी को शनिवार को दिल्ली एयरपोर्ट पर गिरफ्तार कर लिया गया। सात महीने पहले सूरत से फरारी के बाद उसके खिलाफ रेड कॉर्नर नोटिस जारी किया गया था। दिव्येश जैसे ही दुबई से दिल्ली एयरपोर्ट पर उतरा, इमीग्रेशन विभाग ने सीआईडी क्राइम को जानकारी दी और उसे गिरफ्तार कर लिया गया। आरोपी को अब सूरत लाया जाएगा। बाकी तीन मुख्य आरोपियों में सतीष कुंभाणी विदेश में है, जबकि दो अन्य सुरेश गोरसिया और धवल मावाणी का अब तक सुराग नहीं मिल सका है। सीआईडी क्राइम के सूरत कार्यालय में दिव्येश दर्जी के खिलाफ प्राथमिकी दर्ज है। इसके अनुसार दर्जी ने बिट कनेक्ट लिमिटेड कंपनी बनाकर 2.80 करोड़ कीमत का बिटकॉइन बाजार में उतारा और 1.80 करोड़ रुपए का बिटकॉइन बेचकर अरबों रुपए का घोटाला किया। 
7 महीने से था फरार, जारी किया गया था रेड कॉर्नर नोटिस 
चार में से तीसरा आरोपी विदेश में, दो का अब तक सुराग नहीं 
सरकारी शिक्षक की नौकरी छोड़ क्लीनिक-इंस्टीट्यूट भी खोला 
दिव्येश उच्चतर माध्यमिक शाला में शिक्षक था। इसके बाद उसने कोरिया की मशीनें लगाकर सूरत के अलग-अलग क्षेत्रों में क्लीनिक शुरू किया। इसमें लोगों को स्टोन लगाने से होने वाले फायदा को बता कर ठगी करता था। इसके बाद एम वे कंपनी में तीन साल तक नौकरी की। एम पावर माइंड इंस्टीट्यूट भी शुरू किया। इसमें बच्चों का मस्तिष्क कितना तेज है, यह जांचने का दावा करता था। वर्ष 2016 से वह बिटकॉइन के धंधे से जुड़कर लोगों से निवेश कराने में जुट गया। 
विदेश भाग चुका सतीष कुंभाणी जांच एजेंसियों की रडार पर 
एक और मुख्य आरोपी सतीष कुंभाणी को इनकम टैक्स विभाग और ईडी दबोचने की कोशिश में जुटे हैं। जानकारों की मानें तो शहर में क्रिप्टो करंसी पर 10 हजार करोड़ रुपए का निवेश हुआ था। वराछा क्षेत्र में ही 28 प्रकार के क्रिप्टो करंसी चलन में थे। दो वर्ष पहले नोटबंदी के कारण क्रिप्टो करंसी में निवेश का चलन बढ़ गया। इसके बाद इनकम टैक्स ने छापेमारी की कार्रवाई भी शुरू की थी। आरोपी शैलेष भट्ट ने साउथ एशिया के बिटकॉइन कनेक्ट के प्रमोटर सतीष कुंभाणी से बिटकाॅइन लिया था। भाव नीचे आने के साथ कुंभाणी विदेश भाग गया। इस वजह से अपने डूबे हुए रुपए निकालने के लिए पूरा प्रकरण रचा गया। आरोप है कि शैलेष ने वराछा के दो लोगों का अपहरण कर उनके पास से 150 करोड़ रुपए का बिटकॉइन ट्रांसफर करा लिया। 
ज्यादा ब्याज और कमीशन का झांसा देकर निवेश कराया 
एफआईआर के मुताबिक 2016 में सरथाणा में बिटकॉइन कंपनी शुरू की। कंपनी ने यूके में रजिस्ट्रेशन कराया। मोटा वराछा मेें भी ऑफिस का पता दिया गया। एक दिन एक बिटकॉइन 362 डाॅलर के भाव से तमाम निवेशकों ने एक साथ रिलीज कर दिया तो कॉइन का भाव दो डाॅलर के नीचे पहुंच गया। अभी इसका भाव 0.50 डाॅलर है। 16 जनवरी, 2018 को कंपनी की लैंडिंग साइट अचानक बंद हो गई। कंपनी के सूत्रधार सतीष कुंभाणी, दिव्येश दर्जी, सुरेश गोरसिया और धवल मावाणी फरार हो गए।






झारखंड: बोकारो में बिल्डिंग पर कब्जे के लिए भाई-बहन को 2 साल बंधक बनाया
झारखंड: बोकारो में बिल्डिंग पर कब्जे के लिए भाई-बहन को 2 साल बंधक बनाया 

पुलिस ने दोनों को छुड़ाकर अस्पताल में भर्ती कराया, आरोपी डॉक्टर पर केस 

भास्कर न्यूज | बोकारो



झारखंड के बोकारो में करोड़ों के प्लॉट पर बनी बिल्डिंग पर कब्जा जमाने के लिए एक डॉक्टर व उसके रिश्तेदारों ने मकान मालिक दीपक घोष (50) और उनकी बड़ी बहन मंजूश्री घोष (56) को एक कमरे में दो साल तक बंधक बनाकर रखा। आरोपी डीके गुप्ता आंखों का डॉक्टर है। शनिवार को पुलिस ने भाई-बहन को छुड़ाकर बोकारो जनरल अस्पताल में भर्ती कराया है। डॉक्टर के खिलाफ केस दर्ज कर लिया गया है। मंजूश्री और दीपक के पिता एसके घोष बोकारो स्टील प्लांट में अधिकारी थे। 1971 में उन्हें को-आॅपरेटिव काॅलोनी में प्लॉट आवंटित किया गया। इस पर वे मकान बनाकर अपने परिवार के साथ रहने लगे। घर में उनकी पत्नी, बेटा और बेटी थे। 2001 में मंतोष कुमार गुप्ता ने इस प्लॉट के एक हिस्से को किराए पर लिया। वहां चश्मे की दुकान और क्लीनिक खोल लिया। उसी क्लीनिक में उनके रिश्तेदार नेत्र चिकित्सक डाॅ. डीके गुप्ता भी बैठते थे। इन्होंने मकान पर कब्जा कर लिया और दोनों को बंधक बना लिया। 
अस्पताल में भाई दीपक घोष को खाना खिलाती मंजुश्री घोष। 
एडीजी पालटा बोले- ऐसी घटना नहीं देखी 
एडीजीपी (आधुनिकीकरण एवं प्रशिक्षण) अनिल पालटा ने अस्पताल में मंजूश्री और दीपक घोष से मुलाकात की। उन्होंने कहा-28 साल के कार्यकाल में एेसी अमानवीय घटना नहीं देखी है। दोनों भाई-बहन को प्लाॅट पर कब्जा करने के उद्देश्य से बंधक बनाकर रखा गया था और उनके साथ अमानवीय व्यवहार किया गया है। उन्होंने बोकारो एसपी को जांच के आदेश दिए।






इंदौर, भोपाल सहित सातों शहर अटल स्मार्ट सिटी कहलाएंगे
इंदौर, भोपाल सहित सातों शहर अटल स्मार्ट सिटी कहलाएंगे 

अगले साल से स्कूली बच्चे पढ़ेंगे अटलजी की जीवनी, हबीबगंज स्टेशन का नाम भी बदलेगा 

भास्कर न्यूज | भोपाल

स्मार्ट सिटी के रूप में विकसित होने वाले इंदौर, भोपाल के साथ मप्र के सातों शहर (इंदौर, भोपाल, उज्जैन, जबलपुर, ग्वालियर, सागर और सतना) अटल स्मार्ट सिटी कहलाएंगे। पूर्व प्रधानमंत्री स्व. अटल बिहारी वाजपेयी के नाम से इसमें विश्वस्तरीय लाइब्रेरी होगी। पब्लिक के लिए सेंटर फॉर एक्सीलेंस, युवाओं के लिए शोध की सुविधाएं और सामाजिक चिंतन के लिए स्थान भी निश्चित होगा। इसके साथ ही स्कूलों में अगले साल से अटलजी की जीवनी पढ़ाई जाएगी। दिल्ली में स्व. वाजपेयी की अंत्येष्टि के बाद भोपाल लौटे मुख्यमंत्री शिवराज सिंह चौहान ने अगले ही दिन एक के बाद एक कई घोषणाएं की। उनका मानना है कि वाजपेयी जैसी शख्सियत मप्र की धरती पर पैदा हुई है तो उनका यह प्रदेश पूरा सम्मान भी रखेगा। उन्होंने कहा कि स्व. अटलजी सबके दिलों में हैं। मेरे जैसे हजारों कार्यकर्ताओं से जुड़े हैं। उनके जैसा दूसरा कोई नहीं हो सकता है। 
शनिवार को सीएम हाउस में मीडिया से बात करते समय उन्होंने यह भी कहा कि भोपाल में बन रहे विश्वस्तरीय रेलवे स्टेशन हबीबगंज और अखिल भारतीय आयुर्विज्ञान संस्थान (एम्स) का नाम अटल बिहारी वाजपेयी के नाम पर करने के लिए संबंधित केंद्रीय मंत्रियों से आग्रह करेंगे। उम्मीद है कि इसे मंजूरी मिल जाएगी। गौरतलब है कि अभी भोपाल में अटल बिहारी वाजपेयी हिंदी विश्वविद्यालय और अटल बिहारी वाजपेयी स्कूल ऑफ गुड गवर्नेंस पहले से संचालित हैं। मुख्यमंत्री ने कहा कि 20 अगस्त को दिल्ली में सर्वदलीय श्रद्धांजलि सभा है। यहां से भाजपा प्रदेश अध्यक्ष राकेश सिंह अस्थि कलश लेकर भोपाल आएंगे। अगले दिन 21 अगस्त को रवींद्र भवन में सर्वदलीय श्रद्धांजलि सभा होगी। इसी दिन खुद अस्थि कलश लेकर नर्मदा नदी में प्रवाहित करने जाऊंगा। बाद में क्षिप्रा, सोन, चंबल, ताप्ती, केन और पार्वती समेत अन्य नदियों में भी अस्थियों का विसर्जन होगा। 
भास्कर न्यूज | भोपाल 
स्मार्ट सिटी के रूप में विकसित होने वाले इंदौर, भोपाल के साथ मप्र के सातों शहर (इंदौर, भोपाल, उज्जैन, जबलपुर, ग्वालियर, सागर और सतना) अटल स्मार्ट सिटी कहलाएंगे। पूर्व प्रधानमंत्री स्व. अटल बिहारी वाजपेयी के नाम से इसमें विश्वस्तरीय लाइब्रेरी होगी। पब्लिक के लिए सेंटर फॉर एक्सीलेंस, युवाओं के लिए शोध की सुविधाएं और सामाजिक चिंतन के लिए स्थान भी निश्चित होगा। इसके साथ ही स्कूलों में अगले साल से अटलजी की जीवनी पढ़ाई जाएगी। दिल्ली में स्व. वाजपेयी की अंत्येष्टि के बाद भोपाल लौटे मुख्यमंत्री शिवराज सिंह चौहान ने अगले ही दिन एक के बाद एक कई घोषणाएं की। उनका मानना है कि वाजपेयी जैसी शख्सियत मप्र की धरती पर पैदा हुई है तो उनका यह प्रदेश पूरा सम्मान भी रखेगा। उन्होंने कहा कि स्व. अटलजी सबके दिलों में हैं। मेरे जैसे हजारों कार्यकर्ताओं से जुड़े हैं। उनके जैसा दूसरा कोई नहीं हो सकता है। 
शनिवार को सीएम हाउस में मीडिया से बात करते समय उन्होंने यह भी कहा कि भोपाल में बन रहे विश्वस्तरीय रेलवे स्टेशन हबीबगंज और अखिल भारतीय आयुर्विज्ञान संस्थान (एम्स) का नाम अटल बिहारी वाजपेयी के नाम पर करने के लिए संबंधित केंद्रीय मंत्रियों से आग्रह करेंगे। उम्मीद है कि इसे मंजूरी मिल जाएगी। गौरतलब है कि अभी भोपाल में अटल बिहारी वाजपेयी हिंदी विश्वविद्यालय और अटल बिहारी वाजपेयी स्कूल ऑफ गुड गवर्नेंस पहले से संचालित हैं। मुख्यमंत्री ने कहा कि 20 अगस्त को दिल्ली में सर्वदलीय श्रद्धांजलि सभा है। यहां से भाजपा प्रदेश अध्यक्ष राकेश सिंह अस्थि कलश लेकर भोपाल आएंगे। अगले दिन 21 अगस्त को रवींद्र भवन में सर्वदलीय श्रद्धांजलि सभा होगी। इसी दिन खुद अस्थि कलश लेकर नर्मदा नदी में प्रवाहित करने जाऊंगा। बाद में क्षिप्रा, सोन, चंबल, ताप्ती, केन और पार्वती समेत अन्य नदियों में भी अस्थियों का विसर्जन होगा। 





दुरंतो एक्सप्रेस एक किमी तक बिना इंजन के दौड़ी, गार्ड ने हैंडब्रेक खींचकर रोकी
दुरंतो एक्सप्रेस एक किमी तक बिना इंजन के दौड़ी, गार्ड ने हैंडब्रेक खींचकर रोकी 

भास्कर न्यूज| डबरा

हजरत निजामुद्दीन से सिकंदराबाद जा रही दुरंतो एक्सप्रेस 12286 का इंजन शुक्रवार की रात डबरा और अनंत पैठ स्टेशन के बीच अचानक कोचों से अलग हो गया। इससे ट्रेन के 18 कोच एक किमी तक बिना इंजन के ही दौड़े। जैसे ही ट्रेन में सवार गार्ड को इंजन और कोचों के अलग होने की जानकारी लगी तो उसने आनन-फानन में हैंडब्रेक खींचा, जिससे ट्रेन के कोच पर वहीं कुछ दूर ड्राइवर ने भी इंजन रोक दिया। करीब एक घंटे बाद इंजन और कोचों को जोड़कर दोबारा से ट्रेन को रवाना किया गया। इंजन और कोच के अलग होने से इस ट्रेन के पीछे आ रही गाड़ियों को रोकना पड़ा। इससे अन्य गाड़ियां भी करीब एक घंटा लेट हुईं। 
जानकारी के अनुसार दूरंतो एक्सप्रेस शुक्रवार की रात करीब 8.22 मिनट पर जैसे ही डबरा और अनंत पैठ के बीच पहुंची तभी खंबा नंबर 1190 के पास अचानक ट्रेन का इंजन कोचों से अलग हो गया। इंजन अलग होते ही बोगियों से प्रेशर रिलीज हो गया। इससे गार्ड को इंजन से कोचों के अलग होने की जानकारी लग गई और उसने हैंडब्रेक खींच दिया। इस कारण कोच 800 मीटर से एक किमी चलकर ही रुक गए। इसके साथ ही गार्ड ने तुरंत ही वॉकी-टॉकी से इंजन के ड्राइवर को भी जानकारी देकर हादसे से बचा लिया।
